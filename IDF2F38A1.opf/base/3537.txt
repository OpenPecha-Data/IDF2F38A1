༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN7689
n/a
ImageGroup: 113CN7694
ISBN: n/a
Title:
གཡུ་དྲུག་དཀར་དཔེ་ཚོགས།
g.yu drug dkar dpe tshogs/
to-be-supplied
Author:
|to-be-supplied
n/a
Descriptor:
Original Publication:
Place:
Publisher:
Date:
n/a
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



མ ལ་མ༤)༧༨-དཔེ
འཇུ་ རྒོལ་བ ཟང ་གི །
ལྷུག་རྩོམ་ཕྱོགས་བསྒྲིགས།
F7]leggz|genruggregl==gaga
འཇུ་སྐལ་བཟང་གིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་།



བ ལ་དབང་ཆ) བང་དཔེ་ཁག་
འཇུ་སྐལ་བཟང་གི་
ལྷུག་རྩོམ་ཕྱོགས་བསྒྲིགས།
འཇུ་སྐལ་བཟང་གིས་བརྩམས།
HELLELEEEEELELELELELELELELLa
མཚོ་སྔོན་མི་རིགས་དཔེ་སྐྲུན་ཁང་།



图书在版编目(CIP)数据
居·格桑散文选:藏文/居·格桑著,-- 西宁:
青海民族出版社,2016.10
(绿宝石从书)
ISBN 978-7-5420-2686-6
1.0居…II. 0居…II. 0散文集一中国当
代——藏语 N. 01267
中国版本图书馆 CIP 数据核字(2016)第254217号
绿宝石从书
居·格桑散文选
居·格桑 著
青海民族出版社·中国(青海省西宁市同仁路10号 8160101)
销售热线/0971-612322]
咨询电话:0971-6138933
E-mail/qhmzcbs@sohu.com
网址:www.qhimzcbs.com
丛书策划、主编/索洛
责任编辑/卓玛吉封面设计/胡琳 责任印制/尤秋花
发行/青海民族出版社出版发行部
经销/新华书店
印制/青海西宁印刷厂
开本1720mm x 1000mm 1/16 字数 170千
印张 114.5
印数11-2000
版本/2016年10月第1版印次/2016年10月第1次印刷
书号:ISBN 978-7-5420-2686-6(民文)
定价:25.00元
版权所有,侵权必究
如发现印、装质量问题,影响阅读,请与印刷厂联系调换。



དཀར་ཆག
རང་ཁྱིམ།
སྦྲ་ནག་གི་གྱེས་འབོད།
སྙན་ངག་སྐོར་གླེང་བའི་སྙན་ངག
ཕྱིར་ལོག་ལན་གཅིག་གི་ཁྲོད་ཀྱི་ང་དང་ངའི་ཨ་མ།
འདི་སྐད་དུ་ཐོས་ཏེ།
རླུང་བུའི་ཟིན་ཐོ།
གྲོན་བསུ། །
འཚོལ་འདོད་ཀྱི་འཁྲུལ་བ།
ཆེད་དུ་བརྗོད་པའི་ངག་གི་ཕྲེང་བ་དད་གདུང་སྤྲིན་གྱི་
རྒྱ་མཚོ་འཁྱོམ་པའི་རྦ་རླབས།
སྒྱུ་རྩལ་གྱི་སྐྱེད་ཚལ། བསམ་བློ་ཡི་ལྕོག་ར།
སྒྱུ་རྩལ་གསར་བའི་དགའ་སྟོན་སྐལ་ལྡན་སེམས་ཀྱི་ལོངས་སྤྱོད།
སྦྲང་ཆར་རྩོམ་རིག་བྱ་དགའི་ཚོགས་ཐོག་གི་གཏམ།
རྩོམ་པ་པོའི་འཐུས་ཚབ་ཀྱི་གཏམ།
མིང་དོན་མཚུངས་པའི་སྙན་ངག་པ། ང་ཚོའི་དཔུང་གྲོགས་ཤིག
ཤིས་ཚིག་ཆུ་འཛིན་སྔོན་མོའི་དྲ་བ།
བརྙན་དེབ་ཤིས་ཚིག་སེམས་ཀྱི་ཁ་དོག
སྲིད་པའི་རྨ་རབས་ཀྱི་སྔོན་འགྲོའི་གཏམ།
ས་གནས་ལོ་རྒྱུས་པར་སྐྲུན་གྱི་ཤིས་ཚིག



109
772
714
117
12
བྲིས་དཔེ་གསར་བའི་སྔོན་དུ་ཞུ་བྱའི་གཏམ།
སྙན་ངག་དུས་ཆེན་གྱི་ཤིས་ཚིག
སློབ་གྲོགས་མཉམ་འཛོམས་ཀྱི་འཕྲིན་པ་ཐོག་མ།
དགེ་རྒན་ལ་ཞུ་བྱའི་གཏམ་ཐུང་ངུ་།
བོད་དམངས་ཁྲོད་ཀྱི་རྩོམ་འགྲོས་དང་བསྟུན་པའི་གསར་
བརྩམས་ཉེར་མཁོ་འགའ་ཞིག
གླིང་གེ་སར་རྒྱལ་པོ།
སེང་ལྕམ་འབྲུག་མོ།
མདོ་དབུས་མཐོ་ལྗོངས་ཀྱི་ཁོར་ཡུག་དང་རི་ཆུའི་རིག་གནས་
ལས་ཡུལ་མགོ་ལོག་གི་རི་ཆུའི་རིག་གནས་སྤྱི་བཤད།
ངང་བའི་བུ་མོའི་གསང་བའི་ཉིན་ཐོ།
འབྱོར་ཕྱུག་ལྡན་པའི་མགོ་ལོག་ལ་བསྟོད་པ།
རྩོམ་པ་པོས་མཇུག་ཏུ་ཞུ་བྱའི་གཏམ།
132
134
736
182
217
224



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཟླ་
རང་ཁྱིམ།
རང་ཁྱིམ་ནི་ཁང་བ་དང་སྦྲ་གུར་གྱི་ཚོགས་པ་དེ་ཚོ་ཡིན་ལ་དེ་ཚོ་ཡང་མིན། རང་
ཁྱིམ་ནི་ཅ་ལག་དང་ཡོ་བྱད་ཀྱི་ཕུང་བོ་དེ་ཚོ་ཡིན་ལ་དེ་ཚོ་ཡང་མིན། རང་ཁྱིམ་ནི་མི་ཡི་
སྡེ་ཚན་ཆུང་ངུར་བཅད་པའི་མཐར་ཐུག་ཅིག་ཡིན་ཅིང་། རང་མོས་ཀྱིས་འཛུགས་གྲུབ་
བྱས་པའི་དམངས་ཁྲོད་ཀྱི་རྩ་འཛུགས་ཤིག་ཡིན། དེ་ནི་དགའ་སྐྱོ་མཆུ་སྒྲོས་ཀྱིས་བཏུས་
ཏེ་སྡོང་མགོ་རུ་གོར་གོར་དུ་བརྩིགས་པའི་ཚང་མལ་ཆུང་ཆུང་ཞིག་ཡིན་ལ། སྐྱོ་ངལ་སྦྱར་
སེན་གྱིས་བྲད་དེ་རི་འདབས་སུ་ཀོང་ཀོང་དུ་བྲུས་པའི་ཁུང་བུ་ཆུང་ཆུང་ཞིག་ཡིན་ཅིང་།
མི་རབས་ནས་མི་རབས་བར་མཇུག་མི་སྒྲིལ་བའི་བཟོ་བཀོད་ཆུང་ཆུང་ཞིག་ཡིན། རང་
ཁྱིམ་ནི་རྒྱ་མཚོའི་ཀློང་དུ་རླུང་རླབས་ཀྱི་ཁ་ན་སྐྱོད་པའི་གཡོར་གྲུ་དཀར་པོ་ཞིག་ཡིན་ལ།
ནམ་མཁའི་དབྱིངས་སུ་སྤྲིན་ཚོགས་ཀྱི་གསེབ་ན་འཚེར་བའི་སྐར་ཕྲན་མོག་པོ་ཞིག་ཡིན།



གཡུ་དྲུག་དཀར་དཔེ་ཚོགས།
ཡང་ན་དེ་ནི་རང་དབང་དང་འདྲ་མཉམ་གྱིས་བཏེགས་པའི་དར་ཆ་ཞིག་གམ་དར་ཆ་
དེའི་འོག་གི་དམ་བཅའ་དང་བསྒྲགས་གཏམ་ཞིག་ཡིན། རང་ཁྱིམ་ནི་ཕྱི་ནས་བལྟས་ཚེ་སྔོ་
རྒྱང་རྒྱང་དུ་འཕྱུར་བའི་དུ་བ་སྔོན་མོའི་འབོད་པ་ཞིག་ཡིན་ཅིང་། ནང་དུ་སླེབས་ཚེ་རླན་
ཐོལ་ཐོལ་དུ་ལྡང་བའི་རླངས་པ་དྲོན་པོའི་དགའ་བསུ་ཞིག་ཡིན། འོན་ཀྱང་མཐར་གཏུག་
ན་རང་ཁྱིམ་ནི་སེམས་པ་ལྷོད་དུ་ཕབས་ཏེ་སྐྱིད་པོར་སྡོད་སའི་གཟིམས་མལ་ཆུང་ངུ་ཞིག་
ཡིན། །
ཁྱོད་ཀྱིས་ངལ་དུབ་དང་སུན་སྣང་རྒྱབ་གང་ཁུར་འོང་སྟེ་རང་ཁྱིམ་གྱི་སྒོ་དྲུང་དུ་
ལྗིད་ཏིག་གེར་དབོག་ཆོག་ལ། གླེང་བརྗོད་དང་ཞེ་འཁང་རུམ་གང་ཁྱེར་འོང་སྟེ་རང་
ཁྱིམ་གྱི་གྲུ་ག་རུ་རྡུལ་ཉིལ་ལེར་བྱ་ཆོག ཡིན་ཏེ། ཁྱོད་རང་རང་ཁྱིམ་གྱི་ཆེས་དྲོ་སའི་
སྐྱེད་རྩེ་རུ་དཀྱིལ་དྲུང་དུ་སྡོད་པའམ་ཆེས་བདེ་སའི་མལ་ཁྲི་རུ་བྱམས་འདུག་ཅིག་བྱས་
ཏེ། ཇ་སྐྱེམས་ཚ་མོ་ཕོར་བ་གང་བཏུང་བའི་ཞར་ལ་དེ་རིང་གི་བྱུང་བ་ཐམས་ཅད་ལྷག་
མེད་དུ་ཐེངས་གཅིག་བརྗོད་ཚེ། མིག་ཟུར་གྱིས་གོས་པའི་དམའ་འབེབ་ཡོད་ཚད་ལྷག་
མེད་དུ་འདག་སྟེ་འགྲོ་ཞིང་། ཚིག་ཟུར་ལས་བཟོས་པའི་རྨ་ཁ་ཡོད་ཚད་རང་ཤུགས་
ཀྱིས་སོས་ཏེ་འགྲོ།
རང་ཁྱིམ་སྟེ། འདི་ཉིད་ཁོ་ནར་སྐ་རགས་དང་ངོ་གནོང་མཉམ་དུ་བཀྲོལ་ཏེ་ལུས་
སེམས་བདེ་ཆ་ལེར་ཆེ་འདུག་བྱེད་ཆོག་ལ། རྫུ་བག་དང་ལྷམ་ཀོག་ལྷན་ཅིག་ཕུད་དེ་རྐང་
རུལ་བཀྲུས་ནས་གློ་ཉལ་ཡང་བྱེད་ཆོག ཡོད་ན་ཚོན་པོ་མི་དང་ཐུན་མོང་དུ་འདི་ནས་
བཟའ་ཆོག་ཅིང་། མེད་ན་སྐྱོ་མ་གཞན་གྱིས་མི་མཐོང་བར་འདི་ནས་ལྡག་ཆོག
རང་ཁྱིམ་སྟེ། འདི་ཉིད་ཁོ་ནར་ཁྱོད་ཀྱི་སྐད་ཆ་ལ་ཟིན་བྲིས་འདེབས་མཁན་མེད་
པས། ཐ་སྙད་ལ་སྒྲོས་ཉམས་གཏོད་མི་དགོས་པར་གང་དྲན་ཐོལ་བྱུང་དུ་འཆད་ཆོག་ལ།
ལུས་ན་སར་རེག་པ་དང་སེམས་ན་ས་ཤོད་པའི་དཔེ་ལྟར་ཡུལ་གཉན་པོ་དང་མི་ཆེན་པོ་



|
།
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། rg
ནང་དུ་འདུ་བའི་རང་གཞན་སུ་ལའང་འཁང་ཚིག་དང་ལེ་འདེད་གང་བྱུང་དུ་སྨྲ་ཆོག་
ཅིང་། ཐ་ན་ཕྱི་ཡི་ཡུས་དེ་ནང་ལ་བསྔོས་ཀྱང་མི་ཆོག་པ་མེད་ལ། དགོས་དབང་དུ་ན་
མིག་ཆུ་ཤམ་ཤམ་དུ་གཏོང་ཆོག་པ་དང༌། ཀྱལ་ག་དང་གཡེར་བག་སོགས་ཀྱང་འདོད་
འདོད་དུ་བྱེད་ཆོག
རང་ཁྱིམ་སྟེ། འདི་ཉིད་ཁོ་ནར་འགྲོ་སོང་ལ་འཛིན་ཡིག་འགོད་མི་དགོས་པས། རང་
གིས་འདོད་ན་ཉོ་བའམ་མ་འདོད་ན་མ་ཉོས་ཀྱང་ཆོག་ལ། གསོག་འདོད་ན་གསོག་ཅིང་།
བརླག་འདོད་ན་བརླག་ཀྱང་ཆོག ཡང་ན་འདི་ནི་རང་ལ་དབང་བའི་ཤོག་དཀར་ཐ་གང་
སྟེ། དེ་ལ་རང་གིས་ཅི་ཞིག་འབྲི་བའམ། ཇི་ལྟར་འགོད་པའམ། གང་ལྟར་གསུབ་ཀྱང་
ཆོག་སྟེ། ཁ་བྱང་གཏན་འཁེལ་བ་མེད་ཅིང་། ཐོབ་སྐར་རྒྱན་མཁན་ཡང་མེད།
ཀྱེ་མ། འདི་ཉིད་མེད་ན་ཁྱོད་ནི་གཏན་དུ་འབག་མགོ་གྱོན་པའི་གར་མཁན་ཞིག་
ཡིན་ཅིང་། འདི་ཉིད་མེད་ན་ཁྱོད་ནི་ནམ་ཡང་ལྕགས་སྒྲོག་ཏུ་ཚུད་པའི་བཙོན་པ་ཞིག་
ཡིན། འདི་ནི་ཁྱོད་ཀྱིས་མི་ཡུལ་འདི་ལ་འགྲན་རྩོད་བྱས་པ་ལས་རྙེད་པའི་རང་དབང་
ཡིན་ཅིང་། འཁོར་བ་འདི་ལ་ཨུ་ཚུགས་བྱས་པ་ལས་ཐོབ་པའི་བདེ་སྐྱིད་ལགས། །
ཀྱེ་མ། འདི་ན་ཁྱོད་ཀྱི་དགའ་སྐྱོ་ཡོད། ཆགས་སྡང་ཡོད། དགོད་སྒྲ་ཡོད། མིག་
ཆུ་ཡོད། འདི་ན་ཁྱོད་ཀྱི་རྨི་ལམ་ཡོད། བསམ་གཞིགས་ཡོད། རྔུལ་ཆུ་ཡོད། རྗེས་ཤུལ་
ཡོད། ད་དུང་མཚན་མོའི་གཉིད་ཀྱི་སྡུར་སྒྲ་དང༌། ཉིན་མོའི་གཟུགས་ཀྱི་གྲིབ་མའང་
ཡོད། བཙལ་བཙལ་མཐར་ཁྱོད་ཀྱིས་འདི་ལས་གཞན་ཞིག་མ་རྙེད། དཔྱད་དཔྱད་མཐར་
ཁྱོད་ཀྱིས་འདི་ལས་ཅི་ཡང་མ་རྟོགས། སོང་སོང་མཐར་ཁྱོད་རང་འདི་ལས་གང་དུའང་མ་
ཕྱིན། དེས་ན། འདི་ནི་ཁྱོད་ཀྱིས་མི་ཡུལ་འདི་ལ་འགྲན་རྩོད་བྱས་པ་ལས་རྙེད་པའི་རང་
དབང་ཡིན་ཅིང་། འཁོར་བ་འདི་ལ་ཨུ་ཚུགས་བྱས་པ་ལས་ཐོབ་པའི་བདེ་སྐྱིད་ལགས། །
ཁྱོད་ཀྱིས་ད་དུང་འདི་ནས་ཚེ་སྲོག་ཆུང་ཆུང་ཚོ་གཤོག་འོག་ཏུ་དྲོད་ཁོལ་གྱིས་སྙོར་
n



གཡུ་དྲུག་དཀར་དཔེ་ཚོགས། །
དགོས་པས། རང་ཁྱིམ་ནི་ཁྱོད་ཀྱི་འདབ་ཆགས་ཀྱི་ཚང་མལ་ཡིན། ཁྱོད་ཀྱིས་ད་དུང་
འདི་ནས་དུངས་སེམས་འཇམ་པོ་ཞིག་ལ་ལག་སོར་གྱིས་བྱབ་བྱབ་བྱེད་དགོས་པས། རང་
ཁྱིམ་ནི་ཁྱོད་ཀྱི་གཅན་གཟན་གྱི་ཁུང་བུ་ཡིན། ཁྱོད་ཀྱིས་ད་དུང་འདི་ནས་རི་འཁྱམ་དུ་
ཕྱིན་པའི་སེམས་པ་ལྡོམ་པོ་ཞིག་ལ་གཡབ་མོ་བྱེད་དགོས་པས། རང་ཁྱིམ་ནི་ཁྱོད་ཀྱི་རི་
དྭགས་ཀྱི་གནས་མལ་ཡིན། ཁྱོད་ཀྱིས་ད་དུང་འདི་ནས་རླུང་ཁར་གཡེང་བའི་ལས་དབང་
ཉམ་ཐག་ཅིག་ལ་འབོད་སྐུལ་གཏོང་དགོས་པས། རང་ཁྱིམ་ནི་ཁྱོད་ཀྱི་བྱ་བའི་ལས་གནས་
ཀྱང་ཡིན་ནོ། །
འོ་ན། ཁྱོད་ལ་འཇིག་རྟེན་ཁམས་ཀྱི་རྙེད་པ་ཆུང་ཆུང་འདི་སུས་ཀྱང་འཕྲོག་པར་
མི་འགྱུར་བའི་རྟེན་འབྲེལ་ཞིག་ཞུ་ཞིང་། ཆེས་མཐའ་མཇུག་གི་རང་དབང་ཕྲན་བུ་འདི་
དང་ཡུན་རིང་མི་འབྲལ་བའི་སྨོན་ལམ་ཞིག་ཀྱང་འདེབས་པར་བྱའོ། །



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
ཡིན་
སྦྲ་ནག་གི་གྱེས་འབོད།
ཨེ་མ། སྦྲ་ནག་ལགས། ཉིན་འདི་དག་རིང་ངའི་བརྩེ་དུང་གི་ཆུ་ཁ་ན་རྦ་རླབས་
བཞིན་འཕྱོ་བ་སྦྲ་ནག་ཁྱོད་ཡིན་ཅིང་། ངའི་བསམ་གཞིགས་ཀྱི་རི་རྩེ་ན་སྨུག་སྤྲིན་བཞིན་
འཐིབས་པ་སྦྲ་ནག་ཁྱོད་ཡིན་ལ། ངའི་རྨི་ལམ་གྱི་བང་རིམ་ན་ཉི་གྲིབ་ལྟར་གཡོ་བའང་སྦྲ་
ནག་ཁྱོད་ཡིན།
ངས་ཁྱོད་ཀྱི་བྱུང་བ་འཚོལ་ཕྱིར་ཡ་ཐོག་དང་པོའི་ཁྱུང་སྒོང་གི་སྲུབས་ཀ་ཡང་ཡང་
ཉུལ་ཞིང་། ལྷ་སྒྲུང་དང་ངག་རྒྱུན་གྱི་མགོ་ཁུངས་སུ་རྒྱང་སྐྱོད་དང་འགྲུལ་བཞུད་ཐེངས་
མང་བྱས་ལ། ལོ་རྒྱུས་ཀྱི་ཐེམ་པ་དག་ལ་གཏོལ་མེད་ཀྱི་རྔམ་རྒྱུག་མང་དུ་བྱས། གྲགས་
ཚོད་དུ་ཁྱོད་ནི་སྲིད་པའི་མི་བུ་ཆེན་པོའི་སྨྲ་ར་སྤྲུགས་པ་ལས་འཐོར་ཟེར་ཞིང་། གདོད་
མའི་དམུ་ཐག་རིང་མོའི་སྐས་གདང་ལས་བབས་ཟེར། ཨ་མ་བྲག་གི་སྲིན་མོའི་དབུ་སྐྲ་



གཡུ་དྲུག་དཀར་དཔེ་ཚོགས། །
ལ་རྒྱུ་བྱས་ནས་བཏགས་ཟེར་ཞིང་། ཕ་ཅིག་བྱང་སེམས་སྤྲེའུའི་ནགས་ཀྱི་སྤྱིལ་བུ་ལ་དཔེ་
དྲས་ནས་ཕེབས་ཟེར། གཞན་ཡང་བཙན་པོ་དམག་གི་རྒྱལ་པོའི་རུ་དཔུང་དུས་ཀྱི་མཐར་
ཡང་མ་བསྡུས་པ་ཡིན་ཡང་ཟེར། ངས་ཁྱོད་ཀྱི་བྱུང་བ་ཞིབ་པར་སྨྲ་བར་རྔོ་མི་ཐོགས་མོད།
གང་ལྟར་ངས་ད་ལྟའི་ཁྱོད་རང་ངོ་ཤེས། ང་ད་ལྟའི་ཁྱོད་ལ་རྒྱུས་ཆེ། ཁྱོད་རང་དང་པོ་
མདོ་དབུས་མཐོ་སྒང་གི་སྲུབས་ཀ་དག་ནས་ནགས་ཕྲན་གྱི་འབོ་ལོ་བཞིན་བརྡོལ་ཡོང་བ་
ནས་བཟུང་རིམ་གྱིས་རི་ཆེན་གྱི་འདབས་དང་མཚོ་ཆེན་གྱི་འགྲམ། ཐང་ཆེན་གྱི་དཀྱིལ་
དང་ན་ཆེན་གྱི་མཐའ། ལུང་ཆེན་གྱི་མདོ་དང་ལམ་ཆེན་གྱི་ཟུར། གཙང་བོའི་རྒྱུད་དང་
མེ་ཏོག་གི་ཚལ་སོགས་སུ་བཅུ་ནས་བརྒྱ་དང་བརྒྱ་ནས་སྟོང་། སྟོང་ནས་ཁྲི་དང་ཁྲི་ནས་
འབུམ་དུ་གྱེས་ཏེ། ས་སྒང་གི་སྣེ་གླིང་གསུམ་པ་ན་ཐིག་ལེ་བཞིན་བཀྲ་ཞིང་བྱ་ཚོགས་
ལྟར་འཚུབ།
ཡིན་ཏེ། ཁྱོད་ཀྱིས་ནོར་ནག་གི་ཞོལ་རྩིད་ལས་ཚེ་སྲོག་རྙེད་པ་ནས་བཟུང་ཁྱོད་རང་
མཐོ་ལྗོངས་ཀྱི་ཉི་འོད་ཀྱིས་བསྐྱངས་ནས་ནར་སོན། བསིལ་སྒང་གི་ཟླ་འོད་ཀྱིས་བསྲུང་
ནས་འཚར་ལོངས། ཁྱོད་ནི་འགྲོ་བ་མིའི་རིགས་ཀྱི་གསར་གཏོད་ཆེན་པོ་ཞིག་སྟེ། ང་
ཚོའི་མེས་པོ་གོང་མ་ཚོའི་བློ་གྲོས་ཀྱིས་བཏགས་ཤིང་། ཤེས་རབ་ཀྱིས་བཟོས་ལ། བརྩོན་
འགྲུས་ཀྱིས་ཕེབས། མཐོ་སྒང་ས་ཆེན་གྱིས་ཁྱབ་ཚད་ལ་རེ་སྦྲ་སྨུག་པོས་ཞབས་ཀྱིས་
བཅགས་ཤིང་། ཁྱོད་ཀྱི་ཞབས་རྗེས་ཀྱིས་ཟིན་ཚད་ལ་བདག་གི་རིགས་རྒྱུད་སྨུག་པོའི་
གཏམ་རྒྱུད་ཀྱིས་ཁྱབ་པར་གྱུར། དེ་ནས་བཟུང་ཁྱོད་དང་བོད་མིའི་ཁྲག་རྒྱུན་གཅིག་ཏུ་
འདྲེས་ཤིང་། ཁྱོད་དང་བོད་མིའི་སྐྱིད་སྡུག་ལྷན་དུ་འབྲེལ་ལ། ཁྱོད་དང་བོད་མིའི་ལས་
དབང་མཉམ་དུ་སྡེབ་སྟེ། ཁྱོད་དང་བོད་མི་ཁ་བའི་ལྗོངས་ལ་སྨོན་ལམ་མཉམ་དུ་ཐེབས།
དེའི་ཕྱིར་ང་རང་ཁྱོད་ལ་དགའ་དགའ་སུ་ལའང་མི་དགའ་ཞིང་། ཁྱོད་ལ་འཕྲེང་འཕྲེང་
སུ་ལ་མི་ལའང་མི་འཕྲེང་། ད་ལྟ་བོད་མི་ཚོ་སྔར་ལྟར་སྡོད་བཞིན་ཁྱོད་རང་གང་ཞིག་ཏུ་
6



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
ཕེབས་འགྲོ་ཟེར་བའི་འཆལ་གཏམ་དེ་ཚོ་ལ་ང་རང་ཡེ་ནས་ཡིད་མི་ཆེས། ཁྱོད་ཀྱིས་ང་
ཚོར་སྙན་སྒྲོན་ཙམ་ཡང་མེད་པར་རང་ཐག་བཅད་དེ་བུད་འགྲོ་ཟེར་བ་ལ་ང་རང་གཏན་
ནས་བློ་མི་རྟོན། འོན་ཀྱང་། འོན་ཀྱང་ད་ལྟ་ང་ཡིས་ཁྱོད་རང་མཐོང་བ་ཇེ་ཉུང་ནས་ཇེ་
ཉུང་དུ་འགྲོ་བ་འདི་ཅི་ཡིན། ད་ལྟ་བདག་གིས་ཁྱོད་རང་མཐོང་བ་ཙམ་ཡང་དཀའ་བར་
གྱུར་བ་འདི་ཅི་ཡིས་ལན། སྦྲ་ནག་ལགས།
ཁྱོད་ཀྱིས་ཤེས་ཏེ། དེ་སྔོན་ཁྱོད་ནི་ང་ཚོར་མཚོན་ན་རང་ཉིད་སྡོད་སའི་གནས་ཚང་
ཡིན་ལ། གཞན་ལ་ངོམ་བྱའི་ཁྱད་ཆོས་ཡིན། ད་དུང་བཟའ་ཁང་ཉལ་ཁང་མགྲོན་ཁང་
ཡིན། མཆོད་ཁང་ཚོགས་ཁང་སློབ་ཁང་ཡིན། ད་དུང་ལས་གནས་ཡིན། གར་སྟེགས་
ཡིན། འཁོར་བ་ཡིན། འཇིག་རྟེན་ཡིན། དར་ཆ་ཡིན། ཐ་ན་ཚེ་སྲོག་ཡིན། ཡིན་
ཏེ། དེ་སྔོན་ང་ཚོའི་ཕ་མེས་ཀྱི་མགོ་རུས་འཇོག་ས་དང་བུ་ཕྲུག་གི་ལྟེ་ཐག་གཅོད་སའང་
སྦྲ་ནག་ཁྱོད་ཀྱི་ཐུ་འོག་ཡིན། དགྲ་བྱུང་ན་སྲོག་བསྡོས་ཀྱིས་བསྲུང་བྱ་དང་། གྲོགས་འོང་
ན་དགའ་འཛུམ་གྱིས་བསུ་གནས་ཁྱོད་ཡིན་ཅིང་། ལ་ནས་བུད་ཚེ་དང་པོ་བལྟ་ས་དང་།
ལུང་ནས་འོང་ཚེ་ཐོག་མར་འབོད་ས་ཁྱོད་ཡིན། ཁྱོད་མཐོང་ན་སེམས་རྩ་དྲོད་ཆ་ལེར་
འགྲོ་ཞིང་། མ་མཐོང་ན་ཡིད་ཁོང་གཅོང་ལྷང་ངེར་ཡོད། ད་དུང་ཁྱོད་ནི་ནག་ཆུང་ནོར་
གྱི་འཁྲི་ཡུལ་དང་། གཡང་དཀར་ལུག་གི་འཁོར་ས། འདོ་བ་རྟ་ཡི་མིག་རོགས། འདོར་
ན་ཡོད་པས་གཅིག་ཆོག མེད་ན་ཐབས་མེད་ཁྱོད་རང་ཁོ་ན་ཡིན།
གཡུ་སྦྲ་མཐིང་ཤོག་གོང་དགུ་ཁྱོད་ཡིན་ལ། སྦྲེའུ་ཚེ་སྐར་མ་སྟོང་ཤར་ཁྱོད་ཡིན།
ཕྱུག་པོ་ལྷུན་གྲུབ་རྒྱ་མཚོ་ཚང་ཁྱོད་ཡིན་ལ། སྤྲང་པོ་ཨ་སྐྱ་ཚེ་རིས(རིང)ཚང་ཁྱོད་ཡིན།
བླ་མ་བསྟན་འཛིན་ནོར་བུ་ཚང་ཁྱོད་ཡིན་ལ། དཔོན་པོ་དབང་ཆེན་སྟོབས་ལྡན་ཚང་ཁྱོད་
ཡིན། ཨ་ཁུ་ཁོན་ཐར་རྒྱལ་ཚང་དང་ཨ་ནེ་ལྕགས་མོ་ཐར་ཚང་ཡང་ཁྱོད་ཡིན། མཐོ་སྒང་
གི་བོད་པར་མཚོན་ན་སྡེ་བ་སྡེ་བ་ཟེར་ཡང་བསྟན་དོན་ཁྱོད་ཡིན། ཕ་ཡུལ་ཕ་ཡུལ་ཟེར་
7



གཡུ་དྲུག་དཀར་དཔེ་ཚོགས། །
ཡང་འབབ་ས་ཁྱོད་ཡིན་ཏེ། ཁྱོད་ནི་བོད་མི་རིགས་ཀྱི་ཆེས་ཐུན་མོང་མིན་པའི་བྱུང་བ་
ཁྱད་པར་བ་ཞིག་གོ །དེས་ན་ཁྱོད་ནི་ང་ཚོའི་ཡོད་ཚད་ཀྱི་ཡོད་ཚད་ཡིན་ན། ཁྱོད་ཀྱིས་
ང་ཚོའི་ཐམས་ཅད་ནས་ཐམས་ཅད་ཁྱེར་ཏེ་འགྲོ་ཟེར་བ་ཅི་ལ་བདེན། །
ཀྱེ་ཀྱེ་སྦྲ་ནག ངས་དྲན་གཞིགས་ཀྱི་རི་ཚོགས་ལས་ཁྱོད་ལ་རྒྱང་བལྟ་བྱས་ཚེ། ཁྱོད་
རང་རྩྭ་ཐང་ན་ཤེའུ་ཐིག་ལྟར་བཀྲ། ལྷས་འདབས་ན་ལྦུ་བ་བཞིན་བརྡོལ། སྤྲིན་ནག་གི་
ཕུང་པོ་བཞིན་གཞུང་ན་འཁྱིལ། རི་ནག་གི་ཟེ་བ་བཞིན་སྒང་ན་མངོན། བྲག་ནག་གི་
དུམ་བུ་བཞིན་ས་རུ་ཟུག གྲིབ་ནག་གི་ཁུག་སོ་བཞིན་ཕྲེད་དུ་གཡོ། དཔྱིད་དུས་སོས་
རླུང་དར་མའི་གཡེར་བག་ཁྲོད་གཞོན་ནུ་མའི་ཕྲག་ལྟག་ན་རང་སྣང་གིས་འཕྱོ་བའི་ཤད་
སྐྲ་ལེབ་མོའི་མཛེས་སྡུག་བཞིན་མཉེན་ལྕུག་གི་འདར་ཡོམ་ཁྱོད་ཀྱིས་བསྟེན་ཅིང་། དབྱར་
དུས་མུ་མཐའ་བྲལ་བའི་སྔོ་ལྗང་གི་རླབས་རྩེ་ན་སྐོར་ཚོ་དང་སྐོར་ཚོ་བྱས་ཏེ་མིག་སྨན་
ནག་པོའི་མདངས་ཀྱིས་ཁྱོད་རང་འཕྱོ། སྟོན་དུས་ཤ་མར་འོ་ཞོའི་བཟི་ཁའི་ཁྲོད་རུས་སྦལ་
རྒྱལ་པོ་འདམ་དུ་བྱིངས་པ་བཞིན་ལྷས་རྩྭ་ཡི་འབོལ་མཉེན་ཁྲོད་ན་བསྲན་ཚུགས་ཀྱིས་
ཁྱོད་རང་འགྱིང་། འདབ་དྲུག་ཁ་བ་དཀར་པོའི་མེ་ཏོག་གིས་རི་ལུང་ཀུན་ནས་གཡོགས་
པ་དགུན་གྱི་དུས་ནའང་ཁྱོད་ཉིད་དུ་བ་སྔོན་མོའི་ཐོར་ཚུགས་དང་བཅས་བྱང་ཐང་དུ་
བཏབས་པའི་མེ་བཙའ་བཞིན་ཐར་ཐོར་དུ་མཐོང་བ་བདག་གི་སྣང་ངོར་ནོར་བུ་སྨུག་པོའི་
ཕྲ་ཚོམ་ལྟར་མཛེས་ལ། མཛེས་མ་མཆོག་གི་མཁུར་ཚོས་ཀྱི་ཁུད་ན་མངོན་པར་གསལ་
བའི་སྨེ་བ་བཞིན་ཡི་གར་འོང་།
ཉིན་མོ་ཁྱོད་ཀྱི་མཐོངས་ཀ་ནས་གྱ་གྱུར་འཕྱོ་བའི་གླུ་དབྱངས་མཐིང་སྔོན་དེས་མཐོ་
སྒང་གི་ནམ་མཁའ་ལ་མཛེས་སྡུག་གི་རི་མོ་འབྲི་བ་དེ་ང་ཚོའི་རྟོག་འཆར་དང་ཕུགས་
བསམ་ཡིན་ལ། མཚན་མོ་ཁྱོད་ཀྱིས་མར་མེ་ཆུང་ཆུང་ཞིག་དྲོད་ཁོལ་གྱིས་རུམ་སྟེ་ལྷིང་
འཇགས་ངང་གཉིད་དུ་ཡུར་བ་དེ་ང་ཚོའི་ཞི་འཇགས་དང་ལྷོད་བག་ཡིན། འོ་ན་སྦྲ་ནག་



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
-
ལགས། ད་ནི་མཛེས་སྡུག་གི་ལྗོངས་བཀོད་དང་ཉམས་དགའ་ཡི་ཚོར་བ་དེ་ཚོའང་ཁྱོད་
ཉིད་གཅིག་པུས་བསྣམས་ཏེ་འགྲོ་ཟེར་བ་བདེན་ནམ། གསུང་རོགས་གནངས་དང་སྦྲ་
ནག་ལགས།
ཉེ་བར་བཅར་ཚེ། ངས་ཁྱོད་ཀྱི་མཐིང་ནག་གི་ཟབ་བརླིང་དེ་ལས་ཨ་ཁུ་དགའ་
བདེའི་བེར་ནག་གི་ཟིལ་ཤུགས་ཤིག་མྱོང་འོང་ཞིང༌། ཁྱོད་ཀྱི་གནག་སྣུམ་གྱི་མཉེན་ཤ་
དེ་ལས་ཨ་ཅེ་འབྲུག་མོའི་སྐྲ་ལོ་ཡི་མཛེས་སྡུག་དང་དྲི་བསུང་དེ་ཚོར་འོང་། ངས་ཁྱོད་
ལ་བལྟས་ཀྱིན་བལྟས་ཀྱིན་བྱི་རུ་དམར་པོའི་སྐྲ་རྒྱན་ཅན་གྱི་གཞོན་ནུ་མ་ཞིག་སིལ་ལེར་
ལྡེམ་མེར་འཁྱུག་གེར་སྦྲ་སྒོ་ནས་ཕྱིར་བུད་འོང་བ་དྲན་འོང་ཞིང་། གླག་སྒྲོ་ལྟ་བུའི་ཕོ་
གསར་ཞིག་གིས་རྟ་ཕོ་སྨུག་སྐྱ་ཤེའུ་ཐིག་ཅན་ཞིག་སྒ་སྲབ་ཤ་ལེར་ཆོན་ཐག་ཏུ་བཏགས་
ནས་ཁྱིམ་དུ་འཛུལ་འགྲོ་བ་རིག་འོང་། ངས་དེ་ལྟར་བསམ་གྱིན་བསམ་གྱིན་ནེའུ་སྐྲ་ནག་
པོ་སོག་འདབས་སུ་སླེབས་པའི་འབྲོག་ཕྲུག་ཆུང་ཆུང་ཞིག་གིས་སྦྲ་འདབས་ན་ལུ་གུའི་མེ་
ཏོག་འཐུ་བཞིན་པ་གསལ་འོང་ཞིང་། སྦྲ་འདབས་ཡར་བཀྱགས་པའི་བསིལ་གཡབ་འོག་
ན་བགྲེས་པོ་སྨྲ་ར་དཀར་པོ་ཅན་ཞིག་གིས་བགྲང་ཕྲེང་འདྲེན་བཞིན་པའང་སྣང་འོང་།
ཀྱེ་མ་ངས་ད་དུང་ཅི་ཡང་དྲན་འོང་བས་ངས་ཅི་ཡང་བསམ་མི་ཕོད་པར་བསམ་གཞིགས་
དེ་ལས་འཕྲལ་མར་ཕྱིར་ལོག་དགོས་བྱུང་། གཅིག་ཏུ་ན་ཁྱོད་ཀྱི་སྦྲ་རྩེ་ན་ལྷ་འཁོར། སྦྲ་
སྐེད་ན་གཡང་ཆགས། སྦྲ་འགབ་ན་ཕྱུགས་ཉལ། ཀ་རྩེ་ན་བཙན་འཁྱུག ཀ་རྟིང་ན་ཀླུ་
འཐིབ། ཡ་ལོག་བླ་སྤྲུལ་བྱིན་རླབས་ཅན་གྱི་ས་ན་ཌར་དྲིལ་གྱི་ཆོས་སྒྲ་ལྡིར་རེ། གཡས་
ཁྱིམ་ཕ་ཁུ་དགྲ་བླ་ཅན་གྱི་ས་ན་རྫས་ཞག་གི་རྔམ་པ་ཐིབས་སེ། གཡོན་ཁྱིམ་མ་སྲུ་ཟས་
གཡང་ཅན་གྱི་ས་ན་འོ་ཞོ་ཡི་རྒྱ་མཚོ་ལྟེམ་མེ། ད་དུང་ཤར་གྱི་སྟག་སྐྱ་བོ་ཚེ་འཛིན་སྒྲོལ་
མའི་དར་ཅོག ལྷོ་ཡི་གཡུ་འབྲུག་སྔོན་མོ་དྭངས་བསིལ་ཆུ་ཡི་ཟོ་བ། ནུབ་ཀྱི་བྱ་དམར་པོ་
ཀོང་ཆུང་མར་ཁུའི་སྒྲོན་མེ། བྱང་གི་རུས་སྦལ་རྒྱལ་པོ་ཨ་ག་རྡོ་བའི་ལག་སྐོར། ད་དུང་



པ་ཡིན་པ་ལས་ གཡུ་དྲུག་དཀར་དཔེ་ཚོགས། །
ས་ཐབ་དང་ཟངས་ཁྲི། ནས་རྩིགས་དང་ཇ་སྒམ། ཁྱིམ་སྟོད་ན་བོའུ་འགེལ། མ་ལོག་ན་
སྲབ་གདང་། གཞན་ཡང་ཁྱོད་ཀྱི་གོང་ཁ་དང་ཟུངས་ཐིག ཁ་ཚུབ་དང་བྱ་བྲང་། ས་འཇུ་
དང་ཕུར་ཟུངས། མདོར་ན་ཁྱོད་ཀྱི་ཐ་སྙད་གྲངས་མང་བ་དེ་ཚོ་ལེགས་པར་ཤེས་མཁན་
ཡང་ས་སྟེང་འདི་ན་ང་ཚོ་ཁོ་ན་ཡིན་པས། གལ་ཏེ་ཁྱེད་རང་ཕྱིར་ལོག་མེད་པར་ང་ཚོ་
དང་ཁ་གྱེས་ན་ང་ཚོས་ཐ་སྙད་དེ་ཚོ་སུ་ལ་སྨྲ། སུ་ཡིས་མཉན། གལ་ཏེ་ཁྱོད་མེད་ན་ང་
ཚོས་འཚོ་གཞེས་ཀྱི་རྒྱབ་ལྗོངས་གསར་བ་གསར་དུ་འཚོལ་དགོས་པ་ལ་ཁྱོད་ཀྱིས་ཅི་མི་
སྙམ་དུ་ཆུག་ཀྱང་། ཁྱོད་ཀྱིས་རང་ཉིད་ཀྱི་ལོ་ངོ་སྟོང་གི་ལོ་རྒྱུས་དེ་ཡང་འདི་ལྟར་རྟབ་རྟབ་
པོར་མཇུག་སྒྲིལ་བར་བྱེད་པ་ལ་ཕངས་སེམས་ཤིག་མི་འཆོར་རམ་སྦྲ་ནག་ལགས།
དེ་བཞིན་ཁྱོད་ཀྱང་ང་ཚོར་རྒྱུས་མངའ་སྟེ། དེ་སྔོན་བོད་མི་ས་ཡ་དུ་མས་ཁྱོད་ཀྱི་
སླག་འོག་ནས་ཚེ་སྲོག་རྙེད་ཅིང༌། བོད་ཕྲུག་ས་ཡ་མང་པོ་ཁྱོད་ཀྱི་རུམ་ཁ་ནས་འཚར་
ལོངས་བྱུང་། རྒན་པོ་ཚོའི་གསང་གྲོས་ཁྱོད་ཀྱིས་ཐོས་ཡོད་ལ། གཞོན་ནུ་ཚོའི་དུས་
བཏབ་ཁྱོད་ཀྱིས་མཐོང་ཡོད། དེས་ན་དེ་སྔོན་ང་ཚོ་གཅིག་རྒྱུས་གཅིག་ལ་མངའ། གཅིག་
རྒྱབ་གཅིག་ལ་བརྟེན། ད་ལྟ་ང་ཚོ་གཅིག་སེམས་གཅིག་ལ་ཐོགས། གཅིག་ཞེ་གཅིག་
ལ་འཕྲེང་བཞིན་ད་དུང་བརྩེ་དུང་གི་འབྲེལ་ཐག་མུ་ཏིག་དཀར་པོའི་ཕྲེང་བ་དེའང་ཐར་
གྱིས་གཏོར་ཏེ་ཨུ་ཚུགས་ཀྱིས་འགྲོ་དགོས་པ་འདི་ཅི་ནས་ཀྱང་བཟློག་ཏུ་མེད་དམ་སྦྲ་ནག་
ལགས།
ཡང་ན་དེ་ཡང་མིན་སྟེ། ཁྱོད་ཀྱི་ཀ་བ་ནི་རང་གཤིས་མི་འགྱུར་བའི་རྡོ་རིང་ཡིན་ལ།
ཁྱོད་ཀྱི་ནང་ཐིག་ནི་མཛའ་མཐུན་མི་ཤིགས་པའི་ཕྱག་རྒྱ་ཡིན་ཅིང་། ཁྱོད་ཀྱི་ཆོན་ཐག་
ནི་རྒྱལ་ཁམས་ཕྱོགས་མེད་དུ་བརྐྱངས་པའི་དྲང་པོའི་འབྲེལ་ལམ་ཡིན། ཁྱོད་རང་གཞི་
རྒྱ་མི་ཆེ་བས་ཉེས་མཚང་ཆེན་པོ་ཁྱོད་ཀྱིས་མི་ཁེབས་ལ། ཁྱོད་ལ་བུ་ཀ་མང་བས་ཁྱོད་
ཀྱི་ཁོག་ཏུ་ལྐོག་གཡོ་ཆེན་པོ་ཤོམ་ས་ཡེ་ནས་མེད། ཁྱོད་ཀྱི་སྦྲ་མིག་ཁྲི་སྟོང་ལས་མཁའ་
10



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཟླ་
དབུགས་ལ་བཙག་འདོན་ཐེངས་ཤིག་བྱས་ཚེ་ཐ་ཤལ་གྱི་གཏམ་སྤྱོད་དེ་ཚོ་ནང་དུ་འོང་
བའི་གོ་སྐབས་ཤིན་ཏུ་ཕྲ། ཁྱོད་རང་སྲབ་མཐུག་འཚམ་པས་མཛའ་བརྩེ་དང་དྲོད་ཁོལ་ཕྱི་
རུ་བརྟོལ་ཐུབ་ཅིང་། ཉི་འོད་དང་བརྡ་འཕྲིན་ནང་དུ་འཛུལ་ནུས་པས། ཁྱོད་ཀྱིས་མི་ཚེ་
ལ་སུན་སྣང་དང་གསོག་གསོབ་ཀྱི་ཚོར་བ་ནམ་ཡང་སྐྱེད་མི་སྲིད། ཁྱོད་ཀྱི་སྦྲ་མིག་གྲངས་
མེད་ལས་བརྡོལ་བའི་དཔའ་བོའི་གཏམ་རྒྱུད་རིང་མོ་དེ་དྲ་བ་ནས་དྲ་བར་སྦྲེལ་ཏེ་ས་ཡི་གོ་
ལ་ཧྲིལ་གྱིས་གཡོགས་ཤིང་། ཁྱོད་ཀྱི་བ་སྤུ་གྲངས་མེད་ལས་བབས་པའི་རིགས་དྲུག་རྒྱུད་
ལྔའི་འགྲོ་བ་མ་ལུས་གཏན་དུ་བདེ་བའི་སྨོན་ལམ་རིང་མོ་དེ་མཐོ་སྒང་གི་སྒང་གཤོང་རིང་
མོ་བརྒྱུད་མཐར་མཐའ་ཡི་རྒྱ་མཚོར་ཡུན་གྱིས་འགྲོ། དེ་ཕྱིར་ང་རང་ཁྱོད་ལ་དགའ་དགའ་
སུ་ལའང་མི་དགའ་ཞིང༌། ཁྱོད་ལ་འཕྲེང་འཕྲེང་སུ་ལའང་མི་འཕྲེང་། འོན་ཀྱང་དུས་
རབས་གསར་རྙིང་དབྱེ་བའི་ས་མཚམས་འདི་ནས་ཁྱོད་རང་ཅིས་ཀྱང་འགྲོ་དགོས་ལ། ང་
ཡིས་མི་འདོད་བཞིན་དུ་སྐྱེལ་མ་བྱེད་དགོས་དོན་འདི་ཅིའི་ཕྱིར། ཁ་རོག་གེར་སྡོད་པ་དེ་
འདྲ་མ་གནངས་དང་སྦྲ་ནག་ལགས། །
ངས་ལྷ་བསང་དང་པོ་ཁྱོད་ཀྱི་མཐོངས་ཀ་ནས་བཏང་ཡོད་པས་ཁྱོད་ཕེབས་ན་ཡུལ་ལྷ་
ཚོའི་འཁུ་འཕྲིགས་ཨེ་ཡོང་། ངས་སྲུང་འཁོར་གཉན་པོ་ཁྱོད་ཀྱི་ཟུངས་ཁ་རུ་བཏག་ཡོད་
པས་ཁྱོད་ཕེབས་ན་རྒྱལ་གདོན་གི་བྱད་ཁ་ཨེ་འཁོར། ད་དུང་ཁྱོད་ལ་ཕ་མེས་དགུ་བརྒྱུད་
ཀྱི་སྲུང་མ་འཁོར་ཡོད། མ་སྲུ་བདུན་ཕྲུག་གི་ཕྱྭ་གཡང་བསྟིམས་ཡོད། ང་རང་དོགས། ང་
རང་ངོ་མ་དོགས། །
ད་དུང་དེ་ལས་ཀྱང་གལ་ཆེ་བ་ནི། ཁྱོད་ནི་ངའི་བརྩེ་དུང་ཡོད་ཚད་ཀྱི་རྨང་ཆགས་
ས་དང་འགོ་འཛིན་ས་ཡིན་ལ། རེ་སྨོན་ཡོད་ཚད་ཀྱི་གཞུང་རྟ་སྨིན་ས་དང་ཡལ་འདབ་
རྒྱས་ས་ཡིན། ཡིན་ཏེ། ངའི་ལུས་པོ་ཆུང་ཆུང་དེ་དང་པོ་མི་ཡུལ་དུ་རྩུབ་ཧྲག་གེར་ལྷུང་ས་
ཁྱོད་ཀྱི་ཐུ་འོག་ཡིན་ལ། རྐང་བ་ཆུང་ཆུང་དེས་དོགས་སྣང་དང་བཅས་འཁོར་བའི་རླབས་



གཡུ་དྲུག་དཀར་དཔེ་ཚོགས།
རྩེར་དང་པོ་ཚོད་མྱུལ་བྱེད་ས་ཁྱོད་ཀྱི་ཐུ་འོག་ཡིན། ད་དུང་སེམས་པ་ཆུང་ཆུང་དེ་རྟིག་
ལྡིག་ལྡང་བཞིན་མིག་ཞག་ཅིག་གི་དྲ་རྒྱར་དང་པོར་ཐོགས་སའང་ཁྱོད་ཀྱི་ཐུ་འོག་ཡིན། །
དེ་ཕྱིར་བརྩེ་དུང་གི་དབང་གིས་ངས་ཁྱེད་རང་གཏོང་མི་འདོད། རྙིང་ཞེན་དང་
བགས་ཆགས་ཀྱི་དབང་གིས་ངས་ཁྱེད་རང་ཡེ་ནས་གཏོང་མི་འདོད། འོན་ཀྱང་ཁྱེད་རང་
འགྲོ་བར་ངེས། འགྲོ་བཞིན་འདུག ཆེ་བ་དག་ལྷབ་བེ་ལྷབ་བེ་སྐྱོད་བཞིན་འདུག ཆུང་
བ་དག་ཀུམ་མེ་ཀུམ་མེ་འགྲོ་བཞིན་འདུག གཅིག་རྗེས་གཉིས་མཐུད་དུ་ཡལ་བཞིན་
འདུག འོན་ཀྱང་། །
ཀྱེ་ཀྱེ་སྦྲ་ནག་ལགས། ངས་ཁྱོད་ཀྱི་སྦྲ་འདབས་མེ་ཏོག་གི་ཐང་དུ་བཀོད་ཅིང་། སྦྲ་
མཐའ་གནག་ཕྱུགས་ཀྱི་ཁྱུ་ཡིས་བསྐོར་ཏེ་ཁྱོད་ལ་སྤྲོ་བ་འདེགས་ན་བདེ་སྐྱིད་ཅིག་ཡིན་པ་
མི་ཤེས་སམ། ཁྱོད་ད་དུང་སྐྱོ་ཉམས་ཀྱིས་གང་དུ་འགྲོ།
ངས་ཁྱོད་ཀྱི་སྦྲ་སྟེང་དུ་སྦྲང་ཆར་གྱི་ཟིལ་བ་གཏིབས་ཤིང་། སྦྲ་འོག་ནས་བསང་དུད་
ཀྱི་དྲི་བསུང་བསྐྱིལ་ཏེ་ཁྱོད་ལ་ཁམས་གསོ་ཞུ་ན་བག་དྲོ་ཞིག་ཡིན་པ་མི་རྟོགས་སམ། ཁྱོད་
ད་དུང་བྲེལ་སྟབས་ཀྱིས་ཅིའི་ཕྱིར་ཕེབས།
ངས་ཕུག་དར་ལ་ཨོཾ་ཡིག་གི་ཆོས་སྒྲ་འུར་འུར་དང་། སྒོ་དར་ན་ཧཱུྃ་ཡིག་གི་སྔགས་
སྒྲ་དིར་དིར་ངང་ཁྱོད་ལ་རིམ་གྲོ་སྒྲུབ་ན་བདེ་འཇགས་ཤིག་ཡིན་པ་མི་ཚོར་རམ། ཁྱོད་ད་
དུང་དངངས་སྐྲག་གིས་ཅི་ལ་འགྲོ།
ངས་ལུས་ངག་ཡིད་གསུམ་རྣམ་པར་དག་པས་ཁྱོད་ལ་བཞུགས་གསོལ་ཞུ་ན་ལྷག་
བསམ་ཡང་དག་ཅིག་ཡིན་པ་དེ་ཡང་མི་རྟོགས་སམ། ཁྱོད་ད་དུང་བརྩེ་མེད་ཀྱིས་འགྲོ་བ་
ཅི། འོན་ཀྱང་འགྲོ་གི་རེད། གང་ལྟར་འགྲོ་གི་རེད། བཟློག་ཏུ་མེད་པའི་རྒྱུ་རྐྱེན་ཞིག་
གིས་ཅིས་ཀྱང་འགྲོ་གི་རེད། །
འོན་ཀྱང་ངས་ད་དུང་ཁྱོད་རང་གཏོང་མི་འདོད། ངས་ཆོན་ཆེན་དང་ཆོན་ཆུང་དུ་
12



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
=
803
E
མས་ཕྱོགས་བཞི་མཚམས་བརྒྱད་ནས་ཁྱོད་རང་ས་ལ་བརྟད་དེ་བསྡད་ན་ཁྱོད་རང་ད་དུང་
བྲོས་སྟབས་ཀྱིས་ཤོར་དོན་ཅི་ཡིན། ངས་སྙིང་རྩ་དམར་པོས་ཁྱོད་ཉིད་དམ་དུ་འཆིང་སྟེ་
འཐེན་ན་ཁྱོད་རང་ད་དུང་སྲོག་བསྡོས་ཀྱིས་འགྲོ་དོན་ཅི་ཡིན། ད་ལྟ་ཁྱོད་རང་སྲོད་ཁའི་
ཉི་ཞུར་ཙམ་ལས་མི་མཐོང་ཚེའང་ང་རང་བརྒྱལ་སྟབས་ཀྱིས་ས་ལ་འགྱེལ་ཏེ་ལག་སོར་
གྱིས་རྩྭ་རོ་འབལ་བཞིན་འོ་དོད་ཀྱིས་ཁྱོད་ཉིད་འབོད་ན་ད་དུང་གསན་པ་ཙམ་ཡང་མི་
གནང་བ་འདི་ཅིའི་ཕྱིར། དངོས་གནས་ཁྱོད་རང་ད་ལྟ་ནས་བཟུང་རྣམ་ཤེས་རྟེན་མེད་
ཞིག་ཏུ་གྱུར་ཏེ་མཐོ་སྒང་འདིར་ཡུན་རིང་འཁྱམ་མཐར། སྔོན་གྱི་བྱུང་བ་མང་པོ་ཞིག་དང་
འདྲ་བར་གཏམ་རྒྱུད་སྙན་པོ་ཞིག་ཏུ་འགྱུར་འགྲོ་ཟེར་བ་བདེན་ནམ། །
འོན་ཀྱང་། འོན་ཀྱང་ཁ་དན་ཞིག་ནི་ཅིས་ཀྱང་གནང་རོགས་ཞུ་སྟེ། གལ་ཏེ་མི་ལོ་
བརྒྱད་ཅུའི་མས་སྣེ་ནས་ང་རང་གནས་འདིར་ལན་གཅིག་འོངས་ན། དེ་དུས་ངས་ཁྱོད་ཀྱི་
མིང་ནས་བཟུང་སྟེ་རྒྱངས་འབོད་ལན་གསུམ་ཅིས་ཀྱང་བྱེད་ཆོག་པར་ཞུ་ཞིང་། དེའི་ཚེ་
ངས་ཁྱོད་ཀྱི་མིང་ཡིག་དེ་བོད་ཡིག་གིས་འབྲི་ཤེས་པའི་སྨོན་ལམ་ཞིག་ཀྱང་ཆབས་གཅིག་
འདེབས་ན་ཆེས་མཐའ་མཇུག་གི་རེ་བ་ཉག་གཅིག་འདི་ཉིད་ཅིས་ཀྱང་དོན་དུ་སྨིན་པར་
མཛོད་ཡ་སྦྲ་ནག་ལགས།
13



གཡུ་དྲུག་དཀར་དཔེ་ཚོགས།
སྙན་ངག་སྐོར་གླེང་བའི་སྙན་ངག
ཀྱེ། ཁྱོད་ཀྱིས་སྙན་ངག་གི་རི་རྩེ་འགྲིམ་ཨེ་མྱོང་། ཁྱོད་ཀྱིས་ངག་རིག་གི་རླབས་
སྒང་གཅོད་ཨེ་མྱོང་། སྤྲིན་པ་སུས་ཀྱང་མཐོང་ཡོད་མོད་ནག་མོའི་ཁོལ་ནང་བཞིན་སྤྲིན་
པ་ནག་པོ་གཡོ་སྐོལ་བྱེད་ཨེ་མྱོང་། ཉི་ཟླ་ཉིན་བཞིན་གནམ་ལ་འཆར་ཡང་དྲང་སྲོང་གྲོག་
མཁར་ལྟར་ཉི་ཟླ་གཉི་ཀས་རྩེ་སྤྱད་བྱེད་མྱོང་ངམ། མིན་ཡང་མ་ཧ་ཙི་ནའི་ངག་རིག་གི་
མེས་པོ་ཆིའུ་ཡོན་ནང་བཞིན་བསྐང་ར་དང་འཁང་ཚིག་ཁ་ལུད་པ་དེས་གྱ་ཚོམ་དུ་ཨེ་ཤ་
ཡའི་རི་ཚོགས་ཁྱུ་འདེད་དང་། ཟུངས་ཁྲག་དམར་པོའི་རྒྱུན་དང་བསྲེས་པའི་ཤར་གྱི་རྒྱ་
མཚོ་ཧུབ་འདྲེན་བྱེད་མྱོང་ངམ།
གད་རྒྱངས་སྒྲོག་མཁན་དེ་སེང་གེ་ཁོ་ན་མིན་ལ། སྤར་ཁྱམས་བགྲད་པ་དེ་བྱ་གླག་
གཅིག་པུ་མིན་པ་ཡང་གོ་བར་གྱིས་ཤིག མིག་ཞགས་གནམ་གྱི་མཐའ་རུ་འཕོངས་དང་།
14



སཞུE
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། |
རྡོག་པས་སེམས་ཀྱི་ངོགས་ལ་རྩེད་བྲོ་སྒྱུར་དང་། སྙན་ངག་གི་གཟུགས་བརྙན་དེ་གཞན་
ན་མེད་པར་རང་གི་མིག་གི་གཏིང་རུམ་ནས་མཐོང་འོང་། སྙན་ངག་གི་སྒྲ་དབྱངས་ཀྱང་
ཁྱོད་ཀྱི་རྣ་བའི་སྦུབས་ལམ་ན་གབ་ཡོད། དེ་བས་ཀྱང་ཀུན་ཏུ་སྤྱོད་པའི་ལམ་གཞུང་ན་
ཡོད། རྣམ་རྟོག་རྒྱ་མཚོའི་ཀློང་རུམ་ན་ཡོད། རེས་འགའ་དེ་ནི་གནམ་ས་ཕྱེད་གཤགས་
བྱེད་པའི་གློག་ཐག་དམར་པོ་དེ་ཡིན་ལ། རེས་འགའ་དེ་ནི་གཞོམ་གཞིག་བྲལ་བ་རྡོ་རྗེ་
བྲག་གི་གླེགས་བམ་རིང་མོ་དེ་ཡིན། སེམས་ཀྱི་དར་ཆ་ཆེན་པོ་དེ་རླུང་ལ་སྐྱོད་དུ་ཆུགས་
དང་། ཐ་སྙད་ཀྱི་ནགས་ཀླུང་སྟུག་པོ་དེ་དཔེ་དེབ་ཀྱི་ཤོག་ངོས་ལྟར་སྒྱུར་དང༌། གློ་སྙིང་
གི་བཀྱིག་ཐག་ཡོད་ཚད་བཀྲོལ་ནས་སེམས་ལ་ཨ་འཐས་པའི་ཤི་གསོན་གྱི་འཇིགས་
པ་དང་རེ་དོགས་ཀྱི་ཆབ་རོམ་དེ་ཕྲུམ་རུས་བཞིན་སོ་བར་ནས་ཐོར་ཐོར་དུ་བཀྲམས་ཏེ།
མཐོང་ལམ་ཐམས་ཅད་གཡུལ་ས་བཞིན་ཐོངས་དང་། ཉེས་ཚོགས་ཀྱི་ཐང་སྐྱ་གོག་པོ་ཁོ་
གཡུལ་ས་བཞིན་དུ་ཐོངས་དང་། སྙན་ངག་གི་རྒྱལ་ཁམས་དེ་ད་གཟོད་རྒྱང་རིག་ཙམ་དུ་
མཇལ་འོང་།
གཟེབ་ལས་བཏང་བའི་འདབ་ཆགས་བཞིན་ནམ་མཁའ་ལ་རང་དབང་གི་དགའ་སྤྲོ་
རྣལ་མ་ཞིག་དགའ་འཁྱིལ་དུ་འབྲི་མྱོང་མཁན་ག་ཚོད་ཅིག་ཡོད། སེམས་ཀྱི་རྨ་ཁ་ལ་གྲང་
སིབ་སིབ་ཀྱི་བྱབ་བྱབ་གཏོང་ནུས་པ་ནམ་ཞིག་བྱུང་། ཕར་ལ་བྱུགས་པའི་སྦྱར་བྱུང་གི་དྲི་
བཟང་མ་ཡིན་པར་ཟབ་ཚད་ལོངས་པའི་གཏིང་རིམ་ནས་ཚུར་ལ་ངམ་ངམ་དུ་ལྡང་བའི་
བསུང་ཞིམ་དེ་བསྣམས་འོང་མཁན་སུ་ཞིག་ཡིན།
མཚན་མོའི་ནམ་མཁའ་སྐར་ཚོགས་གྱིས་གང་བ་དེ་འདུ་འཛི་ཆེ་བའི་གྲོང་ཁྱེར་དུ་
མཐོང་འོང་ཞིང་། སྤྲིན་པ་སེམས་ལས་ལྡང་སྟེ་རྒྱང་རིང་དུ་འགྲོ། མཛེས་ཚོར་ཕྲ་རགས་
ཡོད་ཚད་ཀྱིས་པི་ཝང་གི་སྐུད་པ་བདུངས་པ་བཞིན་སྙིང་རྩའི་རྒྱུད་ལ་འདར་ཡོམ་སྟེར།
སེམས་ཁོང་ལ་ཉ་མོ་འཁྱུག་པ་བཞིན་འཇམ་འདྲེད་འདྲེད་བྱེད་པ་དེ་སྙན་ངག་ཡིན།



གཡུ་དྲུག་དཀར་དཔེ་ཚོགས།
ཁྱོད་རང་སྙན་ངག་གི་ཟས་མལ་གནས་འཆག་ངང་སྡོད་མྱོང་ན། སྙན་ངག་གི་འབུ་
སྲིན་དེ་རང་ཤུགས་ཀྱིས་ཁྱོད་ཀྱི་ལུས་སུ་ཞུགས་ཡོང་། དེའི་ཡན་ལག་ཤིགས་ཤིགས་
འགུལ་འོང་བ་དེས་ཁྱོད་ལ་པགས་གཡའ་སློང་ཡོང་། །
སྙན་ངག་ནི་བསམ་གཞིགས་རང་མོས་པ་ལས་སྨིན་པའི་མྱུ་གུ་དང་ཡལ་འདབ་དག་
ཡིན་ཏེ། རེས་འགར་ཁྱོད་ལ་མཐོང་ལམ་སྒྲིབ་པའི་ཉེན་ཚབས་སྟེར་བ་ལའང་བཟོད་
གསོལ་ཅི་རིགས་གནངས་པར་བྱ།
གངས་འདབས་ཀྱི་སྤང་ལྗོངས་ཉམས་དགའ་བར་མེ་ཏོག་དཀར་པོའི་གཟིམས་སྤྱིལ་
ཞིག་ཏུ་བདེ་བར་མནལ་ཏེ་ཉན་རྣ་ཞིབ་མོ་བྱས་ན་སྙན་ངག་མིན་པ་འགའ་ཡང་མེད་དེ།
འགྲོ་སྡོད་ཀྱི་རྒྱ་བཀྲོལ་བ་ན། རླུང་ཡང་སྙན་ངག་སྟེ། ས་སྒང་གི་རྩ་ལམ་ངེས་མེད་དུ་
ཁྱབ་པའི་སྙན་ངག་ཡིན། ངོ་གཡའ་ཤས་ཙམ་དེ་དང་བྲལ་དང་མ་བྲལ་ཅི་ཡང་རུང་པའི་
ཆུ་བོ་ཡང་སྙན་ངག་སྟེ། སུ་ཡི་རྗེས་སུ་ཡང་མི་འབྲང་པར་རང་ལམ་རང་གཏོད་ཀྱི་སྙན་
ངག་གོ །ཕྱག་རྒྱ་གྲོལ་བའི་མེ་ཏོག་དེ་ཡང་སྙན་ངག་སྟེ། སུ་ལའང་བརྐུ་འཕྲོག་བཅོམ་
གསུམ་དང་། གཡོ་ཟོལ་བསླུ་བྲིད། ཁ་གསག་བླ་འཚོང་སོགས་གཅིག་ཀྱང་མ་བྱས་པར་
སྐྱེས་ཐོབ་མ་བཅོས་པའི་མཛེས་སྡུག་དང་ལྡན་པའི་སྙན་ངག་དེ་ཡིན། འུར་གྱིས་མཆེད་
པའི་མེ་ལྕེ་དེ་ཡང་སྙན་ངག་སྟེ། བརྗེད་ཏོ་ལྐུགས་ཏིག་ལ་གསལ་འདེབས་བྱེད་པའི་ཁ་
དོག་གི་སྙན་ངག་ཅིག་དང་། མུན་ནག་དང་ལྗན་ལྗིན་དེ་ཐལ་བར་གཞོམ་པའི་སྦྱིན་
སྲེག་གི་སྙན་ངག་དེ་ཡིན། །
ཞོགས་པའི་ཉི་གཞོན་དང་སྲོད་ཁའི་ཉི་རྒས་གཉི་ཀ་སྙན་ངག་གི་ཚོན་མདངས་ཡིན་
པ་འདྲ་ལ། ལྷོག་ལྷོག་ཏུ་ས་ནས་བརྡོལ་བའི་ཆུ་མགོ་དང་ལྷུང་ལྷུང་ངང་གཞུང་དུ་འབབ་
པའི་ཆུ་ཕྲན་གཉི་ཀ་སྙན་ངག་གི་གླུ་དབྱངས་ཡིན་པ་མཚུངས་ཤིང་། ཚབ་ཚུབ་ངང་རྒྱུ་
བའི་རླུང་སྤྲིན་དང་། དལ་འཇགས་ཀྱིས་བགྲོད་པའི་ཆུ་ཀླུང་གཉི་ཀ་སྙན་ངག་གི་བང་
16



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
=
འགྲོས་ཡིན་པ་ལ་གཉིས་སུ་མེད། །
རྩྭ་ཐང་གི་མེ་ཏོག་རྨོ་འདེབས་མི་དགོས་པ་བཞིན། ན་ཆུང་གི་བློ་རྩེ་ལ་བརྐོ་སློག་མི་
དགོས་པ་བཞིན། སེམས་ཀྱི་ཉི་འོད་ནང་འདྲེན་མི་དགོས་པ་བཞིན། སྙན་ངག་གི་ཚོར་
བྱུང་ལ་སྡུག་འབད་མི་དགོས་ཨང་།
གཤོག་པ་ཐོགས་པའི་ཕ་ལོང་གྲུ་བཞི་དེ་སྙན་ངག་ཡིན། དར་ཆ་ནག་པོ་འཕྱར་བའི་
མཐའ་མཇུག་གི་འབྲོང་ཁྱུ་དེ་སྙན་ངག་ཡིན། སྟོན་ཁའི་མཚན་མོའི་མཁའ་ལྗོངས་ལ་ཁྲ་
ཁྱུག་ཁྱུག་ཏུ་བརྡལ་བའི་གསེར་གྱི་ཐང་མ་དེ་ཡང་སྙན་ངག་ཡིན།
རྫ་ལུང་གི་ཕུ་ན་ཞོ་ཆགས་པ་བཞིན་གཉིད་དུ་ཁུགས་པའི་སྤྲིན་པ་དེ་སྙན་ངག་ཡིན།
བྱང་རླུང་དང་ཤགས་འགྱེད་ཀྱི་འཐབ་མོ་བགྱིད་པའི་སྦྲ་འདབས་དེ་ཡང་སྙན་ངག་ཡིན།
ངོ་འཛིན་དང་བསྟུན་ཆོས་ཡེ་མི་ཤེས་པར་ཁྱོད་ཀྱི་མིག་ལམ་དུ་སྲ་འཕྲང་ངེར་བརྐྱངས་
འོང་བས་ཁྱོད་ལ་ཆགས་སྡང་བྱུང་རྒྱལ་དུ་སློང་བའི་ལོ་རྒྱུས་དེ་སྙན་ངག་ཡིན། གནས་
བབ་བསམ་ཚུལ་དང་བསྟུན་ཏེ་འཆར་གཞི་ཡོད་ཅིང་བཀོད་སྒྲིག་ཡོད་པའི་ངང་ཁྱོད་ཀྱི་
རྣ་བའི་བུ་གར་ཉིན་བཞིན་མཛའ་གླུ་ལེན་པའི་ལས་དོན་གྱི་འཕྲིན་གསར་དེ་ཡང་སྙན་
ངག་ཡིན།
ས་སྲོད་ལ་རྒྱུ་བའི་སྡེ་བརྒྱད་བཙན་གྱི་ཡན་ལག་རུ་དཔུང་གི་རྟ་རྒོད་ཀྱི་རྨིག་སྒྲ་ཐག་
ཐག་དེ་སྙན་ངག་གི་སྒྲ་མེད་པའི་རོལ་མོ་ཡིན། དར་ཟབ་ཀྱི་གཟབ་འཕྱོར་སྣ་ཚོགས་སྤྲས་
ཏེ་པ་རིའི་དུས་གོས་འགྲན་ཚོགས་ལ་ཞུགས་པའི་ཕྱེ་མ་ལེབ་སྒེག་མ་དེ་དག་གི་ལུས་ཀྱི་
བྱེ་རྡུལ་ལས་སྤྲོས་འོང་པའི་མིག་ཟུང་ཟུམ་དུ་འཇུག་བྱེད་ཀྱི་དྲི་བསུང་དེ་སྙན་ངག་གི་དྲི་
མེད་པའི་སྤོས་ཆབ་ཡིན། དྲང་བདེན་དང་། མི་བསླུ་བ་དང་། ཉམ་ཆུང་དང་། ལན་
མི་ལྡོན་པ་དང་། ལན་རྩོམ་པར་མི་ནུས་པའི་ཉེས་མེད་ཀྱི་ལུག་ཁྱུ་དེ་ལ་འཁོན་ལན་རྩོད་
པར་ཁ་ཡིས་བསྙད། དགྲ་ཤ་ལེན་པ་དྲིལ་དུ་བསྒྲགས། བརྙས་བཞག་བསྐོར་བར་སེམས་
17



- གཡུ་དྲུག་དཀར་དཔེ་ཚོགས།
.
.
ཀྱིས་དམིགས་ནས། ཁྱད་རིགས་དམག་དཔུང་བཞིན་གཡུལ་ལ་འཇུག་པའི་དམ་བཅའ་
གསང་མཐོར་སྒྲོག་པའམ་དེ་བས་ཀྱང་ལྷག་པ་ཐུན་མོང་གིས་ངུ་ཤུབ་དང་སྐད་ཅོར་འདོན་
པའི་སྤྱང་ཁྱུ་ནག་པོའི་ལྟོ་ཆས་དེ་སྙན་ངག་གི་རོ་མེད་པའི་ཞིམ་མངར་ཡིན། གཞོན་ནུ་
མའི་སྨིན་མའི་གཤོག་སྣེ་རིང་མོའི་རྐྱང་འགུགས་ཀྱིས་དཀྲོགས་པའི་མིག་གི་རི་དྭགས་
བདག་མེད་དེས་ཁྱོད་ལ་ཕྱོགས་ཏེ་མགོ་རྨོངས་པར་བྱེད་པའི་འཁྲབ་སྟོན་ཡ་མཚན་ཞིག་
བྱེད་བཞིན་ཡོད་པ་མཐོང་ནུས་པ་དེ་སྙན་ངག་གི་གཟུགས་མེད་པའི་འདྲེན་བྱེད་ཀྱི་དགའ་
སྟོན་ཡིན།
ཡང་ན་ནི་སྙན་ངག་གིས་ཅི་ཡང་མ་ཤེས་པར་འདུག གང་ཡང་མ་དྲན་པར་
འདུག དུས་ཚིགས་བརྗེད་འདུག དྲན་པ་ཡང་བརྗེད་བཞག ཉི་ཟླ་མགོ་ཐོག་ནས་
བགྲོད་བཞིན་པ་མ་ཚོར་བར་འདུག ས་སྒང་རྡོག་འོག་ན་འདྲིལ་བཞིན་པ་མ་ཚོར་བར་
ཡོད། ཅི་ཡང་ཤེས་ཀྱིན་མི་འདུག མ་འགྱངས་པར་འཆི་ངེས་ཡིན་པ་ཡང་ཤེས་ཀྱིན་
མི་འདུག འོན་ཀྱང་སྙན་ངག་གིས་མ་བརྗེད་པ་འགའ་ཞིག་ཀྱང་ཡོད་དེ། ཐམས་ཅད་
ཀྱིས་ཐམས་ཅད་བརྗེད་ཟིན་པའི་དུས། མི་ཡུལ་གྱི་སྟོན་མོ་རིང་པོ་དེ་བརྗེད་ཟིན་པའི་
དུས། རྨི་ལམ་བརྗེད་ཟིན་པའི་དུས། ན་ཟུག་བརྗེད་ཟིན་པའི་དུས། ཁ་སང་གི་འགྲམ་
ལྕག་ཚ་བེར་བ་དེ་ཡང་བརྗེད་ཟིན་པའི་དུས་དེར། སྙན་ངག་གིས་མ་བརྗེད་པ་འགའ་རེ་
ཡོད་ཨང་།
འོན་ཀྱང་། ཆང་དང་སྦགས་ལ་སྦྱངས་པའི་རྩ་ཁམས་ན་སྙན་ངག་གི་ལོ་མ་དེ་ལ་
སྐྱུར་དྲི་ལྡང་ཞིང་། ཁེ་དྲག་དང་རང་རྒྱགས་ཀྱི་མདུན་ས་ན་སྙན་ངག་གི་ཉི་མ་ཚིག་སྟེ་
ནག་པོར་འགྲོ་ལ། ནོར་བརྔམ་དང་རྨོངས་འཁྲེན་གྱི་ལྷས་ར་ན་སྙན་ངག་གི་མཛེས་མ་
རྒས་ཤིང་རུད་དེ་འགྲོ།
གང་ལྟར་ཡོད་ཚད་སྙན་ངག་གི་རྫ་སྣོད་དུ་སྦངས་ནས་རླན་འབེབས་དང་། བོངས་
18



བ
ག་སྟེ
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ༼#
སྐྱེད། རོ་འདོན། ཚོན་བསྒོ་སོགས་ལས་སྣོན་ཁ་ཚང་དུ་བརྒྱུད་ནས་ཚ་ཁ་མངར་སྐྱུར་གྱི་
ནུས་པ་ཁྱད་པར་ཅན་ཞིག་ཏུ་བྱས་རྗེས་དེ་ངེས་པར་ཁྱོད་ལ་ཕོག་ཐུག་དང་ཟུག་སློང་ཅི་
རིགས་བྱེད་དུ་འོང་། དེ་དུས་སྙན་ངག་སྙན་ངག་ཏུ་ངོ་མ་ཤེས་ཚེ་གསེར་ལྟ་བའི་སྐབས་
ལེགས་གཏན་དུ་ཤོར་ཏེ་འགྲོ།
རིག་འཛིན་ཚངས་དབྱངས་རྒྱ་མཚོ་ཁོང་པོ་ཏ་ལའི་རྒྱ་ཕིབས་སུ་བཞེངས་ནས་
དཀར་གསལ་ཟླ་བའི་དཀྱིལ་འཁོར་ལ་དུངས་སེམས་སེར་པོ་གསེར་བྲིས་བྱེད་དུས་ཁྱོད་
རང་དཔང་པོ་མིན་ཡང་། པི་ཝང་ཆུང་ངུའི་གཞུ་གུག་གི་རྒྱུད་ཐག་ལས་ཝང་ཝང་གི་
གཞས་ཆུང་སྟར་ཕྲེང་སྒོར་མོར་སྒྲོག་པ་ལས་མི་ཁྱིམ་ཕལ་བའི་སྙན་ངག་གི་དགའ་སྐྱོ་སྤེལ་
མར་གྱེར་བ་ཁྱོད་ཀྱིས་མ་ཐོས་མ་གསུངས་རོགས།
བསམ་བློའི་སྨིན་ཚད་མཐོ་བ་དབྱིན་ཇི་བས། སྙན་ངག་སྨྲ་བ་ཤིག་སེ་ཕེར་ཤོར་
འགྲོ་བ་ལས་རྒྱ་གར་རྒྱལ་ཁབ་ཕྱིར་སྤྲོད་པ་དགའ་ཟེར་བ་དང་། ཨུ་རུ་སུའི་སྙན་ངག་
སྨྲ་བ་ཆེན་མོ་ཕུ་ཞི་ཅིན་ལ་སྐད་ཆ་གསར་གཏོད་ཀྱི་ཕ་ཡབ་ཀྱི་རྟགས་མ་བཏགས་ཤིང་།
ཁོང་གི་རྒྱལ་ཁབ་ཕྱིར་གྱུར་བའི་སྙན་རྩོམ་ཤོག་འཁྱར་དགུ་ལ་སྐབས་དེའི་ཨ་སྒོར་ཁྲི་
ཕྲག༡༥༠སྤྲད་དེ་རྒྱལ་ཁབ་ཀྱི་ངོས་ནས་བསླུས་འོང་བ་ཐོས་དུས་དང་། མ་མཐའ་ཡང་
དབྱིན་ཇིའི་སྙན་ངག་གི་རྒྱལ་ཐབས་ཆེན་པོར་དབང་བསྒྱུར་བ་སེ་ལེ་ཡ་ལགས་ནས་སྙན་
ངག་གི་དག་སེལ་ཞེས་པས་ས་སྒང་ལ་སྒྲིབ་པ་རྣམ་འཇོམས་ཀྱི་བྱབས་ཁྲུས་གསོལ་བའི་
གཏམ་དེ་མ་ཐོས་ཤིང་བསྟན་བཅོས་དེ་མ་མཐོང་གོང་དུ། སྙན་ངག་ཁྱོད་མི་མཁོ་མ་ཟེར་
རོགས།
ས་སྟེང་གི་སྙན་ངག་གི་རྒྱལ་པོ་གཅིག་པུ་ཀཱ་ལི་དཱ་ས་ནག་མོའི་ཁོལ་གྱིས། ཆུ་
སྟོད་ཟླ་བ་རྫོགས་པའི་ཉིན་ལ་སྤྲིན་རྣམས་རི་ཤོད་རི་སྟེང་ཀུན་ཏུ་ཉལ་བར་གྱུར་བ་ནི། །
མཆོག་ཏུ་རོལ་ཅིང་མཛེས་པར་གྱུར་བའི་གླང་ཆེན་ཡིན་ནམ་སྙམ་དུ་རྟོག་ཅིང་མཐོང་
19



}
ཀ གཡུ་དྲུག་དཀར་དཔེ་ཚོགས།
བར་གྱུར། །ཟེར་འོང་དུས། འཕགས་ཡུལ་དུས་ཕྱིས་ཀྱི་སྙན་ངག་སྨྲ་བ་དཔལ་ལྡན་ཐེར་
མ་ནས་ཀྱང་། བསིལ་ཟེར་ཅན་དང་པ་སངས་དཀྱིལ་འཁོར་སྣང་བའི་འཕེལ་འགྲིབ་ཅི་
ཡང་སྒྱུར། །ཉམས་དགའི་མཚེའུར་ཉམས་དགར་འཁྱུག་པ་ཉ་ཡི་ན་ཆུང་རིང་མིན་འཆི། །
རི་སྐྱེས་སྒེག་མོ་ཤིན་ཏུ་དངངས་གྱུར་ཕྱོགས་མེད་མྱོས་པའི་རྐང་སྟབས་སྒྱུར། །ལྡེམ་མྱུར་
འཁྱུག་པ་ཁུག་རྟའི་བུ་མོ་དེ་ཡང་རེ་འགའ་གཤོག་གཡས་དམད། །ད་ནི་ཁྱོད་ཀྱི་འདྲེན་
བྱེད་གསང་བ་ཡང་དག་གཞལ་ནུས་དཔེ་ཟླས་སྟོངས། །ཟེར་འོང་དུས། བོད་པ་དཔལ་
དགེ་སྤྲུལ་སྐུས། སུ་ལ་བལྟས་ཀྱང་འཆི་ལ་ནི་ཁད་ཁད། །གང་ལ་བསམ་ཡང་འཆི་མེད་
ཀྱི་དྲག་རྩིས། །ཡི་མུག་སྐྱེ་བའི་ཤོམ་ར་འདི་མཐོང་བས། །ཨ་བུའི་སེམས་པ་དབེན་རི་ལ་
ཤོར་སོང་། །དང་། སྙན་དགོན་སྤྲུལ་སྐུ་གསུང་རབ་པས། བློ་བཟང་སྙན་རྒྱུད་གདམས་
པའི་གཤོག་རྩལ་རྫོགས་ཚེ། །དཀོར་ནག་ཐེད་ལ་མི་རྔམ་བྲག་དམར་རྩེ་ལ། །དགྲ་གཉེན་
ཆགས་སྡང་མི་བྱེད་གནམ་འཕང་གཅོད་རྒྱུ། །བྱ་རྒྱལ་རྒོད་པོ་ང་གཉིས་བློ་རྩེ་མཐུན་ན། །
ཟེར་འོང་དུས་སྙན་ངག་ཁྱོད་མི་སྙན་མ་ཟེར་རོགས།
མཁས་གྲུབ་དགེ་ལེགས་དཔལ་བཟང་གིས། ལོག་སྨྲའི་ནགས་ཚལ་ཐལ་བར་རློག་
བྱེད་ཅིང་། །ཉེས་བཤད་བྲག་རི་མིང་ཙམ་ཉིད་གྱུར་བ། །ཁོ་བོའི་བློ་གྲོས་སྤྲིན་རིམ་ལས་
འོང་བའི། །ལུང་རིགས་གནམ་ལྕགས་བྱེ་བ་དེང་འབེབས་ཀྱིས། །དང་། འཇམ་མགོན་
མི་ཕམ་པས། སྨུག་ནག་ཁྲོ་ཚུལ་དྲག་སྔགས་དམོས་པ་ཟློག །ཞྭ་ནག་ཕོད་ཀ་ལ་སོགས་
སྔགས་ཆས་གསོལ། །ཕྱག་གཉིས་རྡོ་རྗེའི་སྒྱོགས་རྡོ་དགྲ་ལ་འཕེན། །དགྲ་བགེགས་དམ་
སྲིའི་སྟེང་ན་རྔམ་སྟབས་འགྱིངས། །ནུས་མཐུ་ཆེ་བས་སྲིད་གསུམ་འཕུར་ནས་ཟ། །
སྟོབས་རྩལ་ཆེ་བས་རི་རབ་ཚོགས་པོར་འཕེན། །རྫུ་འཕྲུལ་ཆེ་བས་གནམ་ས་བླ་འོག་
བསྒྱུར། །མྱུར་མགྱོགས་ཆེ་བས་དགྲ་སྡེ་དྲན་པས་བརླག །ཟེར་འོང་དུས་སྙན་ངག་ཁྱོད་མི་
བརྗིད་མ་ཟེར་རོགས།
20



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཟླrg
ཉེ་ཁོད་ཀྱི་ལང་ཚོ་མས་ཀྱང༌། འབྲུག་ཆུང་ཁྱོད་ལྡིར་ལྷུང་ངེར་མ་གྲགས་རོགས།
སེམས་ཁ་ལ་སྤྲིན་པ་ལངས་བྱུང་། ཁུ་བྱུག་ཁྱོད་ཕ་སྐད་མ་འཆད་རོགས། ཤིང་ལོ་ཆུ་ཟིལ་
ཅན་དེས་ཡ་ཆུང་བསྒྲིབ་འོང་ཟེར་འོང་དུས། སྙན་ངག་ཁྱོད་མི་གོ་ཡང་མ་ཟེར་རོགས། །
གནས་འདི་ན་སྙན་ངག་ཁ་བ་བཞིན་ནམ་མཁའ་ནས་བབས་ཏེ་འོང༌། སྙན་ངག་
ཤིང་ལོ་ལྟར་རླུང་འཚུབ་ཀྱིས་འཁྱེར་ཏེ་འོང༌། སྙན་ངག་ཁོ་གཞས་པ་ཚོའི་གྲེ་བའི་དར་
སྐྱེ་ལས་བརྡོལ་ཞིང་བརྡོལ་ཞིང་འོང་། སྙན་ངག་ཁོ་མཁས་པ་ཚོའི་གླེགས་བམ་གྱི་བར་
གསེང་ནས་འཐོར་ཞིང་འཐོར་ཞིང་འོང་། སྙན་ངག་ཁོ་རྒོད་གླིང་གི་བུ་ག་ན་འབྱིན་
འཇུག་བྱེད། སྙན་ངག་ཁོ་རྒྱུད་མང་གི་སྐུད་རྒྱུད་ན་བཟི་འཁྱོམ་བྱེད། རི་མོ་མཁན་གྱི་
སོར་རྩེ་ལས་རི་བོའི་རྩེ་ལ་བཞེངས། གླིང་སྒྲུང་མཁན་པོའི་ལྗགས་རྩེ་ལས་ལུང་པའི་
གཞུང་ལ་ཉིལ། ཞོགས་པ་ཉི་ཟེར་དང་མཉམ་གཅིག་སྙན་ངག་གངས་རྩེ་ལ་ཤར་འོང་།
སྲོད་དུས་མཚམས་སྤྲིན་དང་ལྷན་དུ་སྙན་ངག་གནམ་མཐའ་ལ་བྱེར་འགྲོ། མཚན་མོའང་
ཟླ་འོད་དང་ཆབས་ཅིག་སྙན་ངག་གིས་རྨི་ལམ་ཚོན་མདངས་ཅན་ཞིག་རུམ་སྟེ་ཡོད།
དེས་ཁྱོད་ལ་བློ་རྨོངས་སུ་འཇུག སེམས་གྱུར་དུ་འཇུག མགོ་འཐོམ་དུ་འཇུག ཐ་ན་
སྐྱི་བུང་བར་བྱེད། ཞེ་མེར་བར་བྱེད། ཚ་བེར་སློང་། གྲང་ཤུམ་སྟེར། མིག་ཆུ་དབྱུང་།
དགོད་སྒྲ་འབྱིན། དེས་ཁྱོད་ལ་ཟུར་མིག་འཕེན། འཁྱུད་རྒྱ་བྱེད། ཁྱོད་ཀྱི་གསང་མིག་
ཡོད་ཚད་ལ་པགས་གཡའ་སློང་། རྩ་ལམ་ཡོད་ཚད་ལ་དཔུང་འཇུག་བྱེད། དེ་ཕྱིར་མི་
ཡུལ་འདི་ནས། གངས་ལྗོངས་འདི་ནས་ཁྱོད་ཀྱིས་སྙན་ངག་མེད་པའི་ལྕགས་མཁར་སྒོ་
མེད་དེ་མི་རྙེད་པས། སྙན་ངག་ལ་བྲོས་པས་མི་ཐར། གབ་པས་མི་ཚུགས། འོ་ན། སྙན་
ངག་ནས་སྙན་ངག་ཏུ་སྐྱོད་དང་ཀྱེ། འོ་ན། སྙན་ངག་གི་སྙན་ངག་དེ་ཕྲིས་དང་ཀྱེ།
21



གཡུ་དྲུག་དཀར་དཔེ་ཚོགས། །
ཕྱིར་ལོག་ལན་གཅིག་གི་ཁྲོད་ཀྱི་
ང་དང་ངའི་ཨ་མ།
གློ་བུར་གྱི་ཉིན་དེར་ཨ་མ་ངེད་གཉིས་གཞན་ཡུལ་ལུང་པ་ཟེར་བ་དེར་སླེབས་འདུག
རྒྱུ་མཚན་འདི་ཤིན་ཏུ་རྙོག་དྲྭ་ཆེ་བ་ཞིག་རེད། རྒྱུ་མཚན་འདི་ཞེས་གསལ་པོ་བརྗོད་མི་
ཤེས་པ་ཞིག་གི་དབང་གིས་ཨ་མའི་སྙིང་ཁ་ཡེ་ནས་མི་བདེ་ཞིང་། འཇིགས་སྣང་ཞིག་
གིས་བྲང་ཁོག་ནང་གི་དབུགས་དེ་ཡར་ལ་ཡང་ཡང་འདེད་པ་མར་ལ་ཡང་ཡང་མིད་ཀྱང་
ལས་སུ་མི་རུང་བས། སྐར་ཆ་ཁ་ཤས་རེའི་མཚམས་ནས་ཟས་ཁོག་ཏུ་མ་འཕྲོད་པ་ལྟ་བུའི་
ཨིག་སྒྲ་ཡང་མོ་ཞིག་འབྱིན་གྱིན་འདུག ཨ་མའི་སྣང་ངོར་ལུང་པ་དེ་སྔོན་གྱི་འདས་
ལོག་རྣམ་ཐར་ཞིག་ཏུ་བྲིས་པ་དང་འདྲ་བོ་འདུག ལུང་པ་ཁ་གཡེར་ཞིང་སྦུབས་དོག་
22



4:
12
ངaཚོ
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
པ། སྲིབ་ཁའི་བྲག་ངོས་ནུབ་ཕྱོགས་ཀྱི་ཉི་མ་ལ་འཁོར་བ་ན་རྫ་ཆུ་ཁྲ་ཆ་ལ་ལ་ཐུར་ཚུགས་
སུ་འབབ་ཀྱིན་འདུག རི་རྩེ་གཞན་རྣམས་ལྕགས་ཀྱིས་བརྡུངས་པ་ལ་བཙའ་དྲེག་ཁམ་
དམར་ཆགས་པ་དང་མཚུངས། དེ་ལ་ཉི་འོད་ཁེལ་བས་ཀྱང་དམར་ཟིང་ཟིང་དུ་བྱེད་པས་
མ་གོམས་པའི་ཡིད་ལ་ཤིན་ཏུ་སྐྱི་གཡའ་བའི་ཚོར་བ་ཞིག་སྐྱེད་པར་བྱེད། དེ་གར་ཡུན་
རིང་ལུས་པ་ན་འདས་ལོག་ཡི་གེ་དེར་ཞིབ་འབྲི་བྱས་འདུག་པའི་སྣང་ཚུལ་སྟེ། ཤིན་ཏུ་
གཟར་བའི་བྲག་ངོས་ཀྱི་གསེབ་ནས་སྐྱེས་པའི་འཇག་མའི་ཕོན་པོ་ཞིག་ཡོད་པ་དེར་རང་
ཉིད་དཔྱངས་སྟབས་སུ་རོ་འཐམ་བྱེད་བཞིན་ཡོད་པ་ལ། ག་ཤེད་ནས་རྫ་བྲ་ཆེ་བ་ཞིག་
འོང་སྟེ་འཇག་མ་རྣམས་རེ་རེ་བཞིན་སོ་ཧྲིག་བྱེད། སྣང་ཚུལ་དེ་འདྲ་ང་ཚོའི་མགོ་ལ་
དངོས་གནས་ཡོང་ཡང་མི་སྲིད་པ་ཞིག་ཏུ་མི་སྣང་། དེ་བས་ལོག་དགོས། ཅིས་ཀྱང་ལོག་
དགོས།
དགོང་མོ་དེར་ཆོད་སེམས་དང་ཚེས་གྲངས་ཉི་ཤུ་དགུའི་སྨག་ནག་བསྡོངས་ཏེ་ཕྱིན།
རྒྱབ་ཕྱོགས་ནས་མེ་མདའི་སྒྲ་འགའ་ཞིག་བྱུང་བ་དེ་ངེད་མ་བུར་གཟས་པའི་རྒྱ་མདེལ་
ཞོ་བཞི་མ་རེ་རེད་མོད་དཀོན་མཆོག་གི་མཐུ་བྱིན་གྱིས་དེ་དག་རེ་རེ་བཞིན་མུན་པ་སྟུག་
པོའི་ལྡེབས་ངོས་སུ་ཟུག་སྟེ་སོང་། ལར་འདི་ལ་དེང་སང་སྟབས་ལེགས་ཟེར་བ་ཡང་ངས་
ཤེས་ཡོད། འོན་ཀྱང་ང་རང་སྐབས་དུ་མར་འདི་དང་འདི་འདྲ་བ་ལ་འདང་རྒྱག་གིན་
མཇུག་འབྲས་འདིའོ་ཟེར་བ་ཞིག་མི་རྙེད་པར་རང་ཉིད་གཅིག་པུར་དགོས་པ་མེད་ས་
ནས་མགོ་འཐོམ་གྱིན་འདུག གང་ལྟར་རྒྱང་སྐྱོད་མང་པོ་ཞིག་ནི་འུ་ཐུག་པའི་ལས་ཤིག་
ཡིན་པ་འདྲ། །
ང་ཚོའི་རྒྱང་སྐྱོད་ལ་རྒྱལ་ཁ་ཉི་ཚེ་བ་ཞིག་ལས་མ་ཐོབ་ཀྱང་། ཐད་ཀའི་ཕམ་ཁ་
ཡང་མ་བྱུང་། མ་མཐའ་རྒྱང་སྐྱོད་ཐེངས་དེ་ལེགས་འགྲུབ་བྱུང་བ་ནི་སྙོན་དུ་མེད་པ་ཞིག་
ཡིན། དེ་ནི་ངའི་ཨ་མའི་འཐབ་ཇུས་བཀོད་འདོམས་འོག་བླངས་པའི་ཕམ་ཁ་མ་ཡིན་
23



8%8
sIB8
%
A8
%E
8
%
གཡུ་དྲུག་དཀར་དཔེ་ཚོགས།
པའི་འབྲས་བུ་ཞིག་ཡིན་ལ། འདི་ནི་ཨ་མའི་བློ་གྲོས་དང་ཞུམ་པ་མེད་པའི་སྙིང་སྟོབས་ཀྱི་
འབྲས་བུ་ཆེ་ཤོས་ཤིག་ཡིན།
འོན་ཀྱང་ཁོང་མོས་འདི་ལྟ་བུ་ནི་ཨ་མ་ཞིག་གིས་བསྒྲུབ་འོས་པའི་དོན་བྱ་རང་བཞིན་
པ་ཞིག་ལས་བྱ་བཞག་རླབས་པོ་ཆེ་ཞིག་ཏུ་ཡེ་ནས་བརྩི་བཞིན་མེད། དེ་ལ་ལྟོས་ན་ཨ་
མས་ཕྱིས་སུ་ང་རང་སློབ་གྲྭར་འགྲོ་ཁར་“འབྲུག་”གནམ་ལ་སོང་བ་མཐོང་བ་དང་། ལམ་
ལ་ཆས་ཚེ་འོ་ཟོ་མང་པོ་དང་ཕྲད་པ་དག་ནི་མོའི་མི་ཚེ་འདིའི་གཟི་བརྗིད་ཆེན་པོའམ་
ངོམ་སོ་ཆེན་པོ་ཞིག་དང་བརྩམས་ཚོས་ཡག་ཤོས་དེར་བརྩི་བཞིན་ཡོད། །
འདང་རེ་བརྒྱབ་ན་ང་རང་མཁོ་ས་ངོ་མ་དེ་ཨ་མ་ཡིན་འདུག གལ་ཏེ་ང་རང་མེད་ན་
ཁོང་མོའི་གྱོང་གུད་ཆེན་པོ་ཞིག་ངེས་པར་ཡིན་འགྲོ། ང་ལ་ལམ་འགྲོ་ཡོད་ཚེ་ང་རང་མོ་
ལ་གལ་ཆེ་ལ། ཕམ་ཉེས་ཁུར་བའམ་ང་རང་ཉམས་དམས་སུ་གྱུར་ཚེའང་སྔར་དང་ཁྱད་
པར་མ་མཆིས་པའི་ངང་དུ་མོ་ལ་ང་རང་གལ་ཆེ། མོའི་མིག་ལམ་ན་ང་རང་གཞོན་པའི་
དུས་སུ་ཡི་གར་འོང་ཞིང༌། མི་སྡུག་པ་དཔྲལ་གཉེར་ཆགས་པ་སྐྲ་ལོ་བྱི་བ་སོགས་ཀྱི་ཚེ་
ནའང་སྔར་ལྟར་སྙིང་དུ་སྡུག་
དེ་དུས་ང་རང་མིའི་ཕྲུ་གུར་བརྩི་རུང་བ་ཙམ་མ་གཏོགས་ཨ་མའི་རུམ་ན་ཤིན་ཏུ་
ཆུང་ངུ་ཞིག་ལས་མེད་མོད། ང་རང་རུམ་ཕུག་ལས་དཔྱོང་བཞིན་རྐང་ཐང་དུ་ཡུན་རིང་
སོང་ཚེ་ལྕིད་ཤུགས་ཀྱང་ཡུན་གྱིས་བབས་འོང་སྟེ། ཨ་མའི་སློག་པའི་ཕྲག་སྲུབས་ཁ་གྱེས་
ཏེ་བལ་སྐུད་དཀར་པོ་དག་ཕན་ཚུན་བསྣོལ་པའི་ཚུལ་གཅན་གཟན་གྱི་མཆེ་བ་གཙིགས་
པའམ་ང་ཚོའི་ཡུལ་སྐད་དུ་ཁྱི་ངེར་བ་ཟེར་བ་ལྟ་བུའི་རྣམ་པ་ཞིག་ཏུ་མངོན། ད་དུང་རུམ་
གྱི་མཐིལ་ངོས་ཀྱི་པགས་སྐྱི་ཡང་དྲི་ཆུས་སྦངས་ནས་སྔོ་ལྡར་རེར་སོང་འདུག དེ་ལྟའི་
ངང་ཉིན་མཚན་ཁ་ཤས་ཕྱིན་རྗེས་ནུ་འོ་ཐག་ལ་ཉེ་བ་ན་ཨ་མས་གྲོ་ཁུག་མཐིལ་གྱི་རྩམ་སྐྱ་
ཅུང་ཙམ་ཁ་ནང་དུ་བཟུང་། དེ་ཁ་ཁྲུ་ཡིས་བསྒྲུངས་ཏེ་གཤེར་ཁུར་སོང་བ་ལྕེ་སྣེས་འདྲེན་
24



ནསལ་བ
ཟE
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། r g
བཞིན་ངའི་ཁ་རུ་བླུགས། རྩམ་ལྟུར་དེས་ཡུན་གྱིས་ངའི་ཁྲག་རྩ་བརྒྱུད་དེ་མགོ་ལུས་བར་
མེད་དུ་ཁྱབ། ཕྱིས་ང་རང་ནར་སོན་པའི་ཚེ་ནའང་དྲི་ངད་དེ་མ་ཡལ་བ་ངས་མི་ཚོར་ཡང་
གྲོང་ཁྱེར་ཆེ་སའི་མི་དེ་ཚོས་ད་དུང་ཚོར་གྱིན་འདུག དེ་ཡང་ངས་ཁོ་ཚོའི་ལུས་སྟེང་གི་
ཉ་ལྕོང་གི་བཤུལ་དྲི་ཚོར་སྐྱེན་པ་དེ་དང་འདྲ་བོ་རེད། དེ་དུས་ལྟོགས་གྲིར་མ་སོང་བ་ཨ་
མ་དང་རྩམ་པའི་དྲིན་ཡིན་སྙམ་ཏེ་ང་རང་ད་ལྟ་ལོ་ན་ཅི་ཙམ་སྨིན་པ་དེ་ཙམ་གྱིས་སེམས་
རྣལ་དུ་བབས་ཏེ་ཨ་མ་དང་རྩམ་པ་གཉིས་ལ་རྩིས་ཐང་ཇེ་ཆེར་འགྲོ་བཞིན་འདུག
འཇིགས་སྐྲག་ནི་ངེས་པར་ཡོད་དེ། ཉིན་ཞིག་ལུང་བ་ཆུང་ངུ་ཞིག་གི་ཆུ་འགྲམ་དུ་
ལྷགས་ཚེ་རྗེས་འདེད་ལོས་ཡིན་སྙམ་པ་དེ་ཚོ་རྒྱབ་ཕྱོགས་མ་ཡིན་པར་མདུན་ཕྱོགས་ཀྱི་
ཉག་ཁ་ནས་ཚུར་བུད་བྱུང་བ་ཁོ་ཚོས་མ་མཐོང་གོང་ནས་ཨ་མས་མཐོང་བས། འཕྲལ་
མར་ཉེ་འགྲམ་གྱི་གད་སྐྱིབས་དེར་སྦས་སྐུང་བྱས། ཨ་མ་ངེད་གཉིས་གད་ཕུག་ལ་བཅར་
ཏེ་གཞོགས་ཉལ་གྱི་ཚུལ་དུ་བསྡད་ཚེ་གད་པའི་འོག་ཏུ་ཁེལ་ཡོད་ཀྱང་ལུས་ཀྱི་ཕྱེད་ཀ་
གྲམ་རྡོ་ཡི་ཐོག་དང་ཕྱེད་ཀ་ཙམ་ཆུ་ནང་དུ་བྱིངས་འདུག ས་དེ་ཕར་ཚུར་འགྲོ་བའི་ལམ་
ཁ་ཉག་གཅིག་ཏུ་ཁེལ་ཡོད་པས་སམ། གནས་དེ་ཀ་ཁོ་ནའི་གད་ཁ་དེ་ཕར་ཚུར་ཁ་ཐག་
ཉེ་བར་བརྐྱངས་ཡོད་ཕྱིར་ཆུ་ཕྲན་དེ་ལ་འགོམ་སླ་བོ་ཡོད་པས་སམ། གང་ལྟར་དེ་ཚོ་
གཅིག་རྗེས་གཉིས་འཐུད་དུ་ང་ཚོའི་སྟེང་ཏག་ཏག་ནས་ཆུ་ཕྲན་དེ་ལ་འགོམ་བཞིན་བུད་
སོང་། དེ་ཚོ་གད་ཁ་ཕན་ཚུན་ལ་འགོམ་བཞིན་འགྲོ་བའི་ཚེ་ན་སྤང་ཤ་སྲ་མོ་ཡིས་གྲུབ་
པའི་གད་ཀླད་དེ་ལྕག་ལྕག་གཡོ་བ་དང༌། ང་ཚོའི་སྟེང་དུ་ས་རྡུལ་རླན་ཤས་ཆེ་བ་དག་
ཡང་ཡང་འབབ་པར་བྱེད་ཅིང་། ཨ་མའི་རྐང་པ་བསྲིང་ཡོད་སའི་སྟེང་ངོས་ཀྱི་གད་སྣེ་
དེ་ཡང་འཆད་འགྲོ་ལ་ཁད་ཙམ་བྱེད་ཀྱིན་འདུག འོན་ཀྱང་ཉེ་ཞོ་ཅི་ཡང་མ་བྱུང་། དེ་
ཡི་ཡུན་དེར་ངས་ངུ་སྐད་མ་བཏོན་པར་བསྲན་ཚུགས་ཀྱི་ངང་བསྡད་པས་ཨ་མས་ང་ལ་
བཀའ་དྲིན་སེམས་གཏིང་ནས་ཞུས། གལ་ཏེ་གོ་སྐབས་དང་དགོས་པ་བྱུང་ན་ཨ་མས་
25



མ་ གཡུ་དྲུག་དཀར་དཔེ་ཚོགས།
སྐབས་དེར་ང་ལ་ཕྱག་ཅིག་འཚལ་དགོས་ཀྱང་སོམ་ཉི་མི་བྱེད་པ་ཐག་གིས་བཅད་ནས་
བཤད་ཆོག
དེ་དུས་ཀྱི་ངའི་ཤེས་པ་ཕྲ་མོ་སྦྲང་བུ་ལྟ་བུ་དེས་དོན་དངོས་སུ་ན་ཅི་ཡང་རྟོགས་ནུས།
རང་མྱོང་དངོས་མ་ཡིན་ཕྱིན་གཞན་གྱིས་བཤད་པའི་གཏམ་རྒྱུད་དེ་ཚོ་ལས་གོ་བ་གཏིང་
རིམ་དུ་འགྲོ་ཚད་ལྡབ་འགྱུར་གྱིས་ལྷག་པར་འདུག དེའི་དབང་གིས་ཕྱིས་སུ་ཤེས་པ་ལས་
རུང་བ་ན་སོ་སྨིན་ཚད་ལོངས་པ་ཞིག་གི་ངོས་ན་རང་གིས་དངོས་སུ་མྱོང་བ་ལྟ་བུའི་དེ་
སྐོར་གྱི་དྲན་པ་ཞིག་སྐབས་སྐབས་སུ་གསོ་རུ་ཡོད་ཅིང་། ཐ་ན་རྨི་ལམ་དུ་ཡང་འཁོར་
བར་བྱེད། ཡིན་ཏེ། བདག་གི་ཕྱིར་དྲན་དང་རྨི་ལམ་གྱི་ངོགས་ན་ང་ཚོས་ལུང་པ་ཕུ་རུང་
འདྲོང་འདྲོང་། ལམ་བུ་གྲུ་གུ་ལྡོག་ལྡོག ཉག་ཁ་ཕྲེང་རྡོག་བགྲང་བགྲང་དང་། ཡང་རི་
རྩིབ་ཅིག་དྲང་ཤད་ཀྱིས་གཅོད་ཅིང་གཅོད་ཅིང་འགྲོ། ཆུ་རྒྱུད་ཅིག་འཁྱོག་འགྲོས་ཀྱིས་
དེད་ཅིང་དེད་ཅིང་འགྲོ། གོས་ཀྱི་འདབས་ཁ་སུ་རུ་དང་ཚེར་ཤིང་ལ་ཐོགས་ཤིང་འགྲོ།
ལྷམ་གྱི་ཀྲད་ཁ་རྩྭ་ཟིལ་དང་འདམ་བག་གིས་བརླན་ཅིང་འགྲོ། རེས་འགའ་ལམ་ཁུགས་
དེ་ཚོ་མནོ་བསམ་གྱི་ཁུགས་པ་རེ་རེ་ཡིན་པ་འདྲ་ལ། རེས་འགའ་རྡོ་ཧྲུག་དེ་ཚོ་གཅོད་
དཀའ་བའི་ཐ་སྙད་ཀྱི་འཕྲང་ལམ་དོག་མོ་རེ་ཡིན་པ་འདྲ་ཞིང་། ཡང་ན་གནས་ལུགས་
ཤིག་སྙེག་བཞིན་པའམ། གཤིས་ལུགས་ཤིག་འཚོལ་བཞིན་པའམ། ལམ་ལུགས་ཤིག་
སྒྱུར་བཞིན་པའམ། དེ་ལས་ཀྱང་ལོ་རྒྱུས་རིང་མོ་ཞིག་གི་མར་སྣེའི་འགན་ཤོར་གྱི་སྒང་
གཤོང་འདེད་བཞིན་འདེད་བཞིན་འགྲོ་བཞིན་པ་དང་ཤིན་ཏུ་མཚུངས། གང་ལྟར་ང་རང་
བླ་འོག་བརྗེ་བཞིན་འདུག གནམ་ས་སྟེང་འོག་སྒྱུར་བཞིན་འདུག འགྲུལ་སྐྱོད་ཐེངས་
དེས་ཚོར་བ་བློས་བསླངས་པ་ཡང་སྣ་ཚོགས་ཤིག་སྐྱེད་པར་བྱེད་དེ། རེས་འགའ་ལམ་
བུ་དེ་ངས་ཕར་གནོན་བཞིན་བགྲོད་ཀྱིན་ཡོད་ལ། རེས་འགའ་ལམ་བུ་དེས་ང་རང་ཚུར་
མནན་ནས་འགྲོ་བཞིན་འདུག ཡུལ་ཆ་མེད་ག་ཤེད་ཅིག་ཏུ་མི་རྒྱུས་མེད་མང་པོ་ཞིག་



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཟླ་
གིས་ངའི་མགོ་ལུས་ཀུན་ཏུ་རྡོག་བརྫིས་བྱེད་བཞིན་བགྲོད་པའི་ཚོར་བ་ཐེངས་མང་པོར་
བྱུང་། དེ་ཚོ་ལ་ཤིན་ཏུ་སུན་མོད། གནད་དོན་ཆེ་ཤོས་ནི་ང་རང་ཕྱིར་ལོག་བཞིན་པའམ་
མདུན་དུ་སྐྱོད་བཞིན་པ་གང་ཡིན་ཁྲིག་ཁྲིག་ཅིག་ཤོད་མི་ནུས་པ་དེ་རེད། ཕྱིས་སུ་འདི་
འདྲའི་འཁྲལ་འཁྲུལ་མང་དུ་འོང་། འོན་ཀྱང་འཁྲུལ་བ་མེད་པ་ནི་མདེའུ་དེ་ད་དུང་སྨག་
རུམ་སྟུག་པོ་དེའི་ངོས་སུ་ཟུག་འདུག་པ་དེ་རེད།
དེ་ཡང་བོད་ཡིན་ན་དཔྲལ་བའི་མིག་གཉིས་པོ་དེ་ལུགས་གཉིས་པོ་ལ་བལྟ་བྱེད་ཡིན་
པ་འདྲ་བ་ཞིག་དང་པོ་ཉིད་ནས་ཆགས་འདུག དེ་ལྟ་ན་དམ་པ་ཆོས་ཀྱི་ལུགས་ལྟར་བྱས་
ན། མིག་མེད། སྣ་མེད། རྣ་བ་མེད། ཡང་ན། ཡོད་དང་མེད་པ་འདི་ཡང་མཐའ་ཡིན་
ཏེ། །མཁས་པས་དབུས་ལའང་གནས་པར་ཡོང་མི་བྱེད། །ཡང་ན། སྣང་སྲིད་སེམས་ཀྱི་
རོལ་བ། སེམས་གཞི་མེད་རྩ་བྲལ་ཡིན་པས། ཕར་འཁྲུལ་ཡུལ་ལ་རྗེས་འདེད་མི་བྱེད་
པར་ཚུར་འཁྲུལ་མཁན་ཁོ་རང་གི་གདོང་ལ་ཅེར་གྱིས་བལྟས་པས་དང་པོའི་འཁྲུལ་ཕུག་
ཁོ་རང་ས་རུ་རྡིབས་ཏེ་འགྲོའོ། །སྒྱུ་མའི་གྲོང་ཁྱེར་ཞིག་པའི་ཐང་སྟོང་དེ་ན་ལྷག་མ་མིག་
འཕྲུལ་ནོར་བུའི་ཕུང་པོ་ཙམ་ཞིག་ཀྱང་རྙེད་དུ་མི་རུང་ན། དེར་མདེའུ་སྒེར་མཚན་པ་
ཞིག་ད་དུང་མུན་པ་རུ་ཟུག་འདུག་པའི་བར་གླགས་ཤིག་ག་ན་ཡོད། འོན་ཀྱང་འཇིག་
རྟེན་མི་ཆོས་ལྟར་དཔྱད་ན་ནི་དེའི་ངོར་མཚན་མོའི་སྨག་རུམ་དགུ་བརྩེགས་ཀྱི་རྒྱབ་
ལྗོངས་དེ་བས་ཆེ་བ་དག་ལ་ཡང་མདེའུ་ཆར་དྲག་ཏུ་བབས་པས་ཨི་ཁུང་བུང་ཚང་ལྟ་བུར་
གྱུར་ཡོད་པ་སུ་ལ་གསང་། དེ་གསུབ་པར་བྱེད་པ་ལ་ཐོག་མར་མུན་པ་ཁོ་རང་གསུབ་
དགོས་པ་ཡང་སུ་ཞིག་གིས་མི་ཤེས། འོན་ཀྱང་འདི་ཚོ་ཕྱིས་སུ་ང་རང་གཉིད་དུ་ཡུར་ཆེས་
པས་ར་རོ་འཁྲལ་འཁྲུལ་ལྟ་བུ་ཞིག་ཏུ་སོང་བའི་ངོར་ཤར་བ་ཡིན་གྱི། དང་པོ་ཨ་མ་ཕྱིར་
ལོག་པའི་ལམ་བུ་དེ་ནི་དེ་འདྲའི་རྙོག་དྲ་ཅན་ཞིག་ཡེ་ནས་མ་རེད། ཁོང་མོས་ནི་རྗེས་
གཅོད་ཀྱི་ཉེན་ཁ་ལས་ཡོལ་རྗེས་ཀྱི་ཉིན་དག་ཏུ་ལྷས་ཁུགས་དྲོན་མོ་སོགས་སུ་རྡོག་མལ་
27



གཡུ་དྲུག་དཀར་དཔེ་ཚོགས། །
ཙམ་གསོ་བའི་གོ་སྐབས་རེ་ཐོབ་ཚེ་སློག་པའི་ཐུ་བ་ཐོག་མ་ནང་ངོས་མེ་ལྕེ་ཡིས་ཅུང་ཟད་
ཚིག་ནས་ཚོན་རྩི་སེར་པོས་ཁ་བསྒོས་པ་ལྟ་བུ་དེ་ལ་ལག་པས་སྒྲིལ་བཞིན་སྒྲིལ་བཞིན་མ་
བརྟག་པའི་ངང་ལ་སྣ་གླུ་སྙན་མོ་ཞིག་ཀྱང་གཏོང་བཞིན་ཡོད། །
འོ་ན་ངས་སྨྲ་བར་འདོད་པ་འདི་དག་མཐར་གཏུག་ནས་བཤད་ན་ཨ་མ་འདི་ཚོ་
དཔའ་ངར་ཞུམ་མེད་དང་བརྟུལ་ཕོད་ཆེན་པོ་རེད། སེམས་ཤེད་ཀྱང་ཆེན་པོ་རེད། ངའི་
ཨ་མ་ཡང་དེ་འདྲ་ཞིག་རེད་ལ། ཨ་མ་གཞན་རྣམས་ཀྱང་དེ་བཞིན་ཡིན་ངེས་རེད་ཅེས་
པ་དེ་ཡིན། ད་ལྟའི་ང་ཚོ་ལྟ་བུར་རི་བོང་གནམ་རྡིབ་ཀྱིས་དོགས་པ། བློ་ཁ་གང་ཕྱོགས་
ལ་བསྐོར་ཡང་ཆོད་སེམས་ལས་སེམས་ཁྲལ་ཆེ་བ། སྤྱང་པོ་ཡིན་ཤོམ་གྱིས་དགོས་མེད་
སེམས་གཅོང་གིས་རང་ཉིད་འཆི་རུ་འཇུག་པའི་བློ་ཁ་གཉོམ་པོ་ཅན་འདི་ལྟ་བུ་ཞིག་ཡིན་
ན་ནི་བྱ་བ་དེ་འདྲ་རྩོམ་པར་ག་ལ་ནུས། ངན་པ་འདང་རྒྱག་མང་ཟེར་བ་དེ་ཡང་ངོ་མ་
བདེན་པར་འདུག །
དེ་ཕྱིར། ཨ་མ་ནི་ང་ལ་མཚོན་ན་བྱམས་པ་དང་བརྩེ་བའི་ས་མཁན་ཡིན་པ་སྨྲ་མ་
དགོས་མོད། ངས་མི་ནུས་པའི་བྱ་བ་དུ་མའི་ཐད་ནས་ཀྱང་ཡི་རངས་འཆོར་ཡུལ་དང་
མིག་དཔེར་བཟུང་བྱ་ཞིག་ཏུ་གྱུར་འདུག ལར་ངས་ད་རེབ་མ་གཏོགས་བརྟག་པའི་ངོས་
ནས་འདི་འདྲ་ཤོད་ཀྱིན་མེད་མོད་དོན་དུ་དེ་འདྲ་ཞིག་ཏུ་སོང་འདུག་པ་ཡི་རངས་དང་
བཅས་ཁས་ལེན་བཞིན་ཡོད། ངའི་གཞིགས་ངོར་མི་ཚེ་འདིར་ཨ་མ་དང་ཁ་གྱེས་ཐེངས་
གསུམ་ཙམ་ངེས་པར་ཡོད་དེ། དང་པོ་ལྟེ་ཐག་བཅད་པའི་ཟུག་གཟེར་དྲག་པོ་དེས་ང་
དང་ཨ་མ་ཐེངས་དང་པོ་གྱེས། བར་དུ་ཁ་ཡི་ནུ་ཞོ་ཆད་པའི་དོན་དུ་ང་རང་ཉིན་གསུམ་
ལ་ངུས་པ་དེ་ཁ་གྱེས་ཐེངས་གཉིས་པ་ཡིན། ད་དུང་ནམ་ཞིག་ཨ་མ་དང་འབྲལ་དགོས་
པའི་དུས་ཤིག་ངེས་པར་ཡོད། འོན་ཀྱང་སྐྱེ་བ་ལན་གཅིག་གི་ཚེ་འདིར་ཨ་མའི་བསླབ་པ་
དང་། ཨ་མའི་བརྩེ་བ། ཨ་མའི་སྙིང་སྟོབས་དེ་ཚོ་དང་ནམ་ཡང་ཁ་འབྲལ་བར་མི་འགྱུར་
28



པའ་བ
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། r g
ལ། ཚེ་རབས་ཀྱི་ཕྲེང་བ་ཞིག་ཡོད་ནའང་བག་ཆགས་དེའི་རྒྱུན་མ་ཙམ་རང་རྒྱུད་དུ་ངེས་
པར་འདུག་ངེས་ཡིན་སྙམ། འགྲོ་བ་མིའི་རྒྱུད་ལ་བྱམས་པ་དང་སྙིང་རྗེ་ཟེར་བ་སོགས་
ལྷན་སྐྱེས་ཀྱི་ཚུལ་དུ་ཤས་ཙམ་བདོ་བའང་འདི་འདྲ་རྒྱུན་བསགས་པ་ཞིག་ལ་རག་ལས་
ཡོད་ཀྱང་ཅིས་མི་རུང་། འདི་ལྟར་བསམ་ཚེ་ཁམས་གསུམ་སེམས་ཅན་ཐམས་ཅད་དངོས་
དང་བརྒྱུད་ནས་ཨ་མར་མ་གྱུར་བ་མེད་ཟེར་བ་འདི་ལ་བདེན་ཁ་ཆེ་བའི་ངེས་ཤེས་ཤིག་
སྐྱེ་རུང་ལ། ང་ལས་འཕགས་ཙམ་ཞིག་ཡིན་ན་ནི་དེ་ཡི་མོད་ལ་མར་ཤེས་དྲིན་དྲན་དྲིན་
གཟོ་ཡི་འདུ་ཤེས་ཤིག་ཀྱང་སྐྱེ་འོང་འོང་འདྲ་བོ་ཞིག་འདུག་གོ །
འོན་ཀྱང་ད་དུང་བགྲོད་ཀྱིན་འདུག ལམ་ཁ་དེ་དེད་ནས་བགྲོད་ཀྱིན་འདུག ཅུང་
མ་འགྱངས་པར་ཨ་མ་ངེད་གཉིས་རིང་ནས་སྨོན་པའི་གནས་དེར་བསླེབས་ཀྱང་བསམ་
ཡུལ་ལས་འདས་པའམ་ཡང་ན་སྔོན་དཔགས་གི་སྟེང་དུ་ཏག་ཏག་ཁེལ་འདུག་ཅེས་སྨྲས་
ཀྱང་རུང་པ་འདྲ་སྟེ། གང་ལྟར་ང་ཚོའི་མགོ་སྦྲ་དེ་ཀེར་མ་འགྱེལ་དུ་འདུག་ལ། འགྱེལ་
མ་ཀེར་དུ་འདུག ངའི་ཕ་མ་གཉིས་ཀྱི་ཡིན་པ་འདྲ་བ། ངའི་ཡིན་པ་འདྲ་བ། ངའི་བུ་
རྒྱུད་ཚོའི་ཡང་ཡིན་པ་འདྲ་བ། ཡང་ན་བྱུང་བ་འདས་པའི་དུས་ཀྱི་ཕ་མེས་ཚོའི་ཡིན་པ་
འདྲ་བ། རིགས་རྒྱུད་ཐུན་མོང་ཞིག་གི་ཡིན་པ་འདྲ་བ། གང་ལྟར་ཡུན་རིང་ཕྱིན་པའི་
གནའ་རྫས། འགངས་ཆེན་ཞིག་ཏུ་བྱེད་པའམ་བྱེད་ཆོག་ཆོག་ཡིན་པ་དེ་ད་ལྟ་ཀེར་མ་
འགྱེལ་དུ་འདུག འགྱེལ་མ་ཀེར་དུ་འདུག སྔོན་ཆད་ཡིན་ན་ཁྱིམ་ཆས་སམ་ཅ་ལག་
གིས་བྲེན་པའི་ཁྱིམ་ནང་དེ་ད་ཆ་ཡོད་ཚད་ས་ཐོར་རྡོ་ཐོར་དུ་ཕྱིན་འདུག་པས་ཧ་ཅང་ཕུན་
སུམ་ཚོགས་པ་ཞིག་ཏུ་འདུག་མོད། ཨ་མས་དེ་ལས་ལྟོ་ཟས་ཕྲན་བུ་རེ་མ་གཏོགས་ཉེ་བར་
སྤྱོད་དུ་རུང་བ་ཅི་ཡང་མ་རྙེད། རྫབ་ཕོར་ཞིག་དང་སྔོན་གྱི་གཡང་སྐྱེ་ལྟོ་བ་ཕེད་པ་ལས་
བྱུང་བའི་ཤ་བ་ཡུ་མོའི་ཚས་རྐང་ངམ་ནེའུ་ཁེའི་རུས་པ་སྟེང་དུ་ཡི་གེ་ཨ་ཡིག་རང་བྱོན་
དུ་བབས་པ་ཞིག་ཡོད་པ་དེ་བསྣམས་ནས་ལོག་མགོ་བརྩམས། མཚེར་ཤུལ་སྐྱ་བོ་དེ་ལས་



ས: པུའུ༌
འ གཡུ་དྲུག་དཀར་དཔེ་ཚོགས། །
སླར་ལོག་མགོ་བརྩམས། འོན་ཀྱང་དེ་ནས་བཟུང་ང་དང་ཨ་མའི་སེམས་པ་གྲང་ཤུར་ཤུར་
གྱི་མཚེར་ཤུལ་ཞིག་ཏུ་གྱུར་སོང་། མཚེར་ཤུལ་ན་ཆག་གྲུམ་མང་པོ་འཐོར་ཡོད། མཚེར་
ཤུལ་ན་དྲན་གདུང་གྲང་མོ་ལུས་ཡོད། མཚེར་ཤུལ་ན་སྐྱོ་འཚེར་གྱི་ཤུགས་གླུ་གྱེར་བཞིན་
ཡོད། འབྲོག་པའི་མཚེར་ཤུལ་ན་ཕུར་བ་ཆེ་ཆུང་དུ་མ་ས་ལ་བརྡབས་པའི་ཤུལ་གྱི་བུ་
ག་མང་པོ་ཁ་གནམ་དུ་བཟེད་ནས་ཡོད་པ་བྱིས་པ་ཚོའི་ཁེད་དུ་བྱས་ཏེ། ཨ་ཁུ་ཚང་གི་
མཚེར་ཤུལ་ན་ཟས་སྟོང་ཟོམ་སྟོང་བརྒྱ་ཐམ་པ། ཅི་ཁེད་ཟེར། མཚེར་ཤུལ་གྱི་ཁེད་ད་
དུང་ཡོད་དེ། ཨ་ཁུ་ཚང་གི་མཚེར་ཤུལ་ན་གོས་ནག་ཅན་གྱིས་འགྱིང་འགྲོས་བྱེད། ཅི་
ཁེད་ཟེར་བ་ལ་བྱ་རོག་ཟན་འཚོལ་དུ་འོང་བ་རེད་ཟེར། ཨ་ཁུ་ཚང་གི་མཚེར་ཤུལ་ན་
རྟ་རྒན་སྔོ་རྒྱ་ལུས་ནས་ཡོད། ཅི་ཁེད་ཟེར་བ་ལ་ཐལ་བ་ཕུང་པོར་སྤུངས་པ་དེ་རེད་ཟེར་
སོགས་ཟེར་སྲོལ་ཡོད། དེ་ཚོ་མཚེར་ཤུལ་གྱི་རིག་གནས་རེད། འོན་ཀྱང་མཚེར་ཤུལ་དེ་
གང་ལྟར་སྐྱོ་ལྷང་ངེ་བ་ཞིག་རེད། ཐ་ན་སེམས་ཀྱི་རྨ་སྒྲོས་ཤིག་རེད་ཟེར་ཆོག
འོན་ཀྱང་འདི་འདྲ་བའི་དུས་ཞོད་ཅིག་དང་འདྲ་བའི་རྨི་ལམ་འཁྲུགས་པོ་དེ་སྔ་བ་
མེས་པོ་སྲིན་པོ་གདོང་དམར་པ་བྱ་རྒྱུས་ཕོངས་ཚེ་མིའི་ཚེ་སྲོག་གཞོམ་དུ་འགྲོ་བ་རྒྱལ་
ཁམས་དང་གནས་ལུགས་གཉིས་ཆར་ཐོག་རྗེས་ཁོ་ན་བྱེད་པ་དེ་ཚོའི་དུས་སུ་མ་བྱུང་།
འཕྱིས་པ་བདུད་པོ་ཁྲོས་པའི་མདུང་རྩེས་ཉེ་བར་གཟུར་བའི་ལན་དུ་འཇམ་མཉེན་མེ་ཏོག་
གི་ཆར་བ་བྲན་པ། སེམས་པའི་སྒྲོམ་བུ་ཁ་གྲོལ་བ་སྙིང་རྗེའི་པད་མ་དཀར་པོར་བཞད་
པའི་དྲི་བསུང་གིས་ཉེ་རྒྱང་ཀུན་ན་གནས་པའི་གཤེད་མ་ནག་པོའི་མཚོན་ཆ་མ་ལུས་ས་
ལ་བྲུལ་བར་བྱེད་པའི་དུས་སུ་ཡང་མ་བྱུང་པར། ང་ཚོའི་རྒྱང་སྐྱོད་མགོ་རྩོམ་པའི་དུས་
ཡས་མས་ཙམ་དུ་བྱུང་བ་དེ་སྤྱི་ཐུན་གྱི་ལས་ཡིན་ཟེར་ཨེ་དགོས།
གང་ལྟར་ཕྱི་མ་དེའི་དུས་ལ་མ་བསླེབས་གོང་ནས་ངས་དེ་སྔོན་མཚེར་ཤུལ་གྱི་ཉེ་
འགྲམ་ནས་མཐོང་བའི་མེ་ཏོག་སེར་པོ་མཛེས་པོ་དེ་དག་ཀྱང་རབས་དུ་མ་བརྒྱུད་མཐར་



1=མའ།
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ==
ངའི་བུ་རབས་ཚ་རྒྱུད་ལ་སྐྱེས་པའི་བུ་མོ་ཁ་འབྲས་མཚར་པོ་དེའམ་དེ་དང་འདྲ་བ་དེ་
ཚོའི་སྐྲ་ལོའི་མཛེས་རྒྱན་དུ་བསྒྲོན་འདུག་པ་ལ་བུ་མོ་དེ་དག་གིས་རྒྱལ་ཁབ་ཆེན་མོ་དག་
གི་མཚོན་བྱེད་བཞེངས་བཀོད་དུ་བརྩི་རུང་བའི་ཚོམས་ཆེན་དག་ན་གླུ་གར་ཞབས་བྲོའི་
འཁྲབ་སྟོན་བྱེད་ཅིང་འདུག ངའམ་ང་དང་འདྲ་བའི་རྒན་པོ་སྐྲ་དང་སྨྲ་ར་སྨིན་མ་སྤྲ་
བའི་མེ་ཏོག་ལྟར་དཀར་སང་སང་བྱེད་པ་དག་གིས་མཐོ་ལྗོངས་ཀྱི་སའི་རྨ་སྒྲོས་ལས་སྐྱེས་
པའི་ལྗོན་པ་སྟུག་པོ་ཞིག་གི་གྲིབ་བསིལ་བསྟེན་བཞིན་ཡོད་ལ། དེ་ཚོ་ཁོང་ཚོ་རང་ཉིད་
དང་འབྲེལ་བ་ཡེ་ནས་མེད་པའི་སྐོར་ལ་ལབ་གླེང་འབེལ་པོ་ཡོད། །
ཡིན་ཏེ། ཆོས་ལུགས་ཀྱི་ཉིང་བཅུད་ཅིག་ཡིན་ཡང་ཆོས་ལུགས་ལས་བརྒལ་བའི་
སྲིད་པ་མི་ཆོས་ཀྱི་ཐ་གུ་གཉིས་ཏེ། མིར་སྐྱེས་པ་ནས་བཟུང་བདེ་བ་འདོད་པ་དང་སྡུག་
བསྔལ་མི་འདོད་པ་ཐམས་ཅད་གཅིག་མཚུངས་ཡིན་པ་དང་། མི་ཡིན་ཕྱིན་སྤྱི་ཚོགས་
ཀྱི་མི་ཞིག་ཡིན་གྱི་དེ་ལས་ལོགས་སུ་འཚོ་ཐབས་མེད་པའི་བདེན་དོན་འདི་གཉིས་ཡིན།
འདི་ལ་ངེས་པ་འདྲོངས་ཕྱིན་འདི་གཉིས་བར་ལ་ཡང་སྐྱར་སྙོམ་སྒྲིག་ཅིག་དང་བགོ་
བཤའ་འཚམ་པོ་ཞིག་མི་བྱེད་ཐབས་མེད་ཡིན་པ་རིམ་པ་མཐོ་སའི་གང་ཟག་དག་གིས་
ངེས་པར་རྟོགས་ཏེ་འོང་། (ཀྱ་ཀྱུ་ཡ་ཡོ་ཁོ་ནས་ནམ་ཟླ་གཏོང་བ་དེ་དུས་ཉི་ཚེ་བ་དང་ཡུལ་
ཉི་ཚེ་བ་འགའ་ཞིག་མ་གཏོགས་ཡུན་གྱིས་དང་རྒྱ་ཁྱབ་ཏུ་གནས་མི་ནུས་པ་ཐག་བཅད་
ནས་བཤད་ཆོག ངོ་མཚར་བ་ལ་བོད་ཀྱི་རྒྱལ་བ་ཚངས་དབྱངས་རྒྱ་མཚོ་དང་རྒྱ་ནག་
གནའ་བོའི་སློབ་གསོ་པ་ཆེན་མོ་ཁུང་ཧྥུ་ཙི་ཡི་གསུང་ཚིག་དུམ་བུ་གཉིས་གོང་བསྒྲིགས་
ན་སྲིད་པ་མི་ཆོས་ལ་ཟབ་ཚད་རྫོགས་པ་དེ་ལས་ལྷག་པ་མེད་པའི་ལེགས་བཤད་ཅིག་ཏུ་
གྲུབ་ཡོད་པ་འདི་ལྟ་སྟེ།
རང་ལ་དགོས་རྒྱུ་དེ་འདྲ། །
གཞན་ལ་དགོས་པ་ཡོད་འགྲོ། །
31



བ
གཡུ་དྲུག་དཀར་དཔེ་ཚོགས། །
རང་གིས་མི་འདོད་ལས་ཏེ། །
གཞན་མགོར་བསྐོར་བ་མ་གནངས། །ཞེས་སོ)
སྐྱོབ་ཐག་འདི་གཉིས་ལ་འཇུས་ནས་ཧི་མ་ལ་ཡའི་ཡང་རྩེར་འཛེགས་ཤིང་། ས་
སྒང་ལྷོ་བྱང་གི་ཡང་རྩེ་དག་ལ་ཡང་འཛེགས་པས། སྔར་མ་མཐོང་བའི་འཇིག་རྟེན་ངོ་
མཚར་བ་ཞིག་མཐོང་སོང་། དེ་ལས་ཐོབ་པ་སེ་རུང་ལྕགས་ཀྱི་རྒྱ་མདུད་འཐོར་བ་ལྟ་
བུའམ། སྤྲིན་ཡེ་ཟད་ཀྱི་ནམ་མཁའ་ལྟ་བུའམ། རྒྱ་མཚོ་དྭངས་པ་ལ་གཟའ་སྐར་བཀྲ་བ་
ལྟ་བུའམ། གནམ་ཕུགས་ཤིན་ཏུ་མཐོ་སའི་དབེན་འཇགས་ལ་ཉན་པ་ལྟ་བུའམ། ཆུ་ལ་
ཆུ་བཞག་པའི་རོ་སྙོམས་ལྟ་བུ་སོགས་རེ་ཞིག་མ་འོང་ཡང་། དེ་སྔོན་གྱི་འཁྲུལ་བ་ཚབས་
པོ་ཆེ་མང་པོ་ཞིག་གཅུས་མདུད་རང་གྲོལ་དུ་སོང་བ་ལྟར་བྱུང་བ་ཨ་རེ་དགའ། དེའི་ཚེ་
མུན་པའི་ཕྱར་བ་ཆེ་བ་དག་གི་མཐའ་ཁོར་ནས་འོད་ཀྱིས་ཟོས་ཏེ་ཡུན་གྱིས་ཡལ་བར་གྱུར་
ཞིང་། དེའི་ངོར་ཟུག་པའི་དེ་སྔོན་གྱི་ཡོད་ཚད་ཀྱང་རང་ཤུགས་ཀྱིས་རྟེན་གཞི་མེད་པའི་
ནས་འབྲུ་བཞིན་རང་འཐོར་དུ་སོང་ཞིང་། ནས་འབྲུ་དེ་དག་ཀྱང་འོད་ཀྱི་བདེ་དྲོད་དུ་ཞུ་
ནས་རང་ཚུགས་མེད་པར་སོང་། ཨེ་མ་མི་ཡུལ་ན་ངོ་མཚར་འདུག་གྲང་། འོན་ཀྱང་ད་
དུང་། ད་དུང་ངས་ཡུ་མོའི་ཚས་རྐང་ཨ་ཡིག་རང་བྱོན་ཅན་དེ་སུ་ལ་སྤྲོད་རྒྱུ་དང་ཇི་ལྟར་
བརྒྱུད་རྒྱུ་མ་ཤེས་པར་ལུས་ཡོད།
32



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། r
པསལ་བ
s:43
འདི་སྐད་དུ་ཐོས་ཏེ།
འདི་སྐད་དུ་ཐོས་ཏེ། ང་རང་གནས་པའི་ཁོར་ཡུག་འདི་ནས་འདི་སྐད་ཐོས་ཏེ། ནས་
འབྲུ་རྡོག་པོ་ཞིག་ལ་དུག་ཆུ་བླུད་བླུད་དེ་འབྲོག་ཁྱི་ཞིག་གི་ཚད་དུ་ལོངས་ནས་ད་ལྟ་ཧབ་
ཟུག་བྱེད་བཞིན་འདོགས་ཐག་གང་གི་རྒྱ་ཁྱོན་དུ་གནམ་ལ་འཕྱོ་ཞིང་འཕྱོ་ཞིང་ཡོད་ཅིང་།
འདོགས་བྱེད་ལྕགས་ཐག་ལ་བྱས་པའི་སྒྲ་ཆུང་ངུ་མ་ཡིན་པ་སིལ་སིལ་ཁྲོལ་ཁྲོལ་དུ་བྱེད་
ཟེར། བྱ་ཚེ་རིང་མོ་ཞིག་ཟླ་ཞག་ཁ་ཤས་ཀྱི་ནང་དུ་བཅད་རྒྱ་བྱས་ཤིང་ལུས་ཀྱི་བོངས་ཚད་
དེ་དབུགས་ལྒང་བཞིན་དྲག་ཏུ་སྡུད་ཅིང་སྦུད་པས་མ་འགྱངས་པར་ནང་གི་འགས་གཏོར་
གྱིས་འཆི་ཟེར། ཚེ་སྲོག་ཆེ་གྲས་མང་པོ་ཞིག་སྨིན་ཚད་སྔ་ནུབ་ཀྱིས་ལོངས་ནས་ནུ་ཞོ་ཁ་
ནས་ཆད་ཉིན་གྱི་ཕྱི་དྲོ་ནས་ཚུར་ལ་གོ་བ་སྐོན། ཁ་ཏ་བྱེད། རང་གི་རྒྱལ་ཁམས་གསར་
བ་ཞིག་རང་གིས་མ་གཏོད་ན་འཇིག་རྟེན་འདིར་བྲོ་བ་མི་འདུག་ཟེར། འཇིགས་པ་མི་
33



གཡུ་དྲུག་དཀར་དཔེ་ཚོགས།
ཆེའམ་ཁོ་རེ། ཨེ་བདེན་སུ་ཞིག་གིས་ཤེས། ང་རང་དེ་ལ་ཡིད་ཆེས་ཀྱིན་མེད། འོན་ཀྱང་
དེ་འདྲ་དངོས་གནས་ལབ་ཀྱིན་འདུག མིས་ཁྱི་མངགས། ཁྱིས་རྔ་མ་མངགས། རྔ་མས་
ས་བརྡུངས་ཟེར་བའི་དཔེ་ལྟར་ཡུལ་ཁམས་ཁ་ཤས་སུ་རྩ་བའི་ཐོན་སྐྱེད་ཀྱི་ངལ་རྩོལ་བྱེད་
མཁན་ཉུང་ནས་ཉུང་ངུར་ཕྱིན་ཏེ་ད་ལྟ་ཚང་མས་བར་གྱི་བྱ་བ་ལས་སླ་མོ་ཁེ་ཆེན་པོ་ཡོད་
པ་འགའ་ཞིག་ལ་འཕྲོག་རྩོད་ཀྱིས་འཚང་ག་རྒྱག་གིན་འདུག་ཟེར། འདི་ངོ་མ་ཡིན་མཆི།
སྤྲ་མི་སྟོབས་ལྡན་སྐོར་ཞིག་གིས་ནགས་ཀྱི་གཅོང་རོང་ཞིག་ན། དེས་ན་ང་ཚོ་སྐོར་
ཞིག་མི་རུ་མ་གྱུར་བ་ཅིའི་ཕྱིར། སུས་ཕོངས། སུ་ལན། ལར་མགོ་ནག་མི་འདི་ལོངས་
སྤྱོད་ཆེ་ཡང་འདྲ་མཉམ་ཡིན་ན་སོ་སོ་རང་གི་ཁམས་ལ་སྤྱོད་པ་ཡིན་པས། དེ་ལ་དེ་ཙམ་
སྨོན་དུ་མེད་མོད། ད་ལྟ་འགའ་ཞིག་གིས་ཆེད་དབང་ཟེར་བ་ཞིག་ལོངས་སུ་སྤྱོད་པ་འདི་
ལ་འགྲམ་ཆུ་ཡང་ལྡང་། ཚིག་པ་ཡང་ཟ། དེང་ཕྱིན་ང་ཚོ་ཡང་དེ་སྔོན་ལྟ་བུའི་ངང་འདུག་
ན་དཀར་པོའི་དགེ་བ་དཔང་ཟེར་གྱིན་འདུག་ཟེར། ཡང་ངའི་བྱང་ཐང་གི་ཕོ་རོག་ཁྱེད་
ཚོས་བསྐྲད། ཁྱེད་ཚོའི་སྡོང་མགོ་ཡི་ཁ་ཏ་ངས་དཀྲོགས། དེ་ལྟར་བྱས་ན་ད་གཟོད་འདྲ་
མཉམ་ཡིན། འདི་ཚོ་གནས་ལུགས་དང་ཡང་མཐུན་ཟེར་གྱིན་འདུག་ལ། ཁོ་བོ་མཚར་
ཤོར་ས་དངོས་ནི་འགའ་ཞིག་གིས་དེ་ལ་དེ་བདེན་པར་འདུག མ་ཟད་འདི་ཉིད་ཁོ་ན་
བདེན་པར་འདུག་ཟེར་གྱིན་པ་དེ་རེད། འོན་ཀྱང་ད་ལྟ་འདི་དང་འདི་འདྲ་བ་མང་དུ་
ལབ་ཚར་སོང་། མང་དུ་ལབ་རྗེས་རྣ་བ་ལ་ལོབས་སོང་བས་བདེན་པ་འདྲ་བོའང་ཆགས་
འགྲོ། དེ་བས་ངས་ནི་འདི་ལའང་རེད་དང་མ་རེད་ཟེར་ཐག་མི་ཆོད་པ་ཁ་པོ་རེད་འདུག
དཀོན་མཆོག་མཁྱེན། ད་ལྟ་ནམ་ཟླ་འདི་འདྲ་ཞིག་ཏུ་བསླེབས་ཟིན་པ་རེད་དམ། སྔོན་
གྱི་གཏམ་ཞིག་ལས་འདི་ལྟར་ཐོས། ལུག་གི་རིལ་མ་ཞིག་ཁུང་བུར་འདྲིལ་ཏེ་སོང་། བུས་
པའི་སྣབས་ལུད་གཤེར་མོ་ཞིག་རྗེས་སུ་བསྙེགས་པས་དེ་རིལ་མ་ལ་འབྱར། སྣབས་ཡར་
འཇིབ་པས་རིལ་མ་ས་ཁར་ཐོན། དེ་འདྲའི་སྟབས་ལེགས་ཤིག་ལ་ངས་ཀྱང་ད་བར་དུ་
34



ངསལ་བ
།
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། #
བསྒྲུགས་པ་ཡིན། འོན་ཀྱང་དེ་ནི་ལས་ཅན་ཚོ་ལ་བྱུང་གི་འུ་ཚོ་ཚོགས་མ་བསགས་པ་ལ་
འབྱུང་བ་ཤིན་ཏུ་དཀའ་མོར་འདུག
ཡང་འདི་སྐད་ཐོས་ཏེ། དེ་ཚོས་རང་གི་ཕྱི་ལམ་ལ་ད་ལྟའི་བར་གད་དར་ཅི་ཡང་བྱས་
མི་འདུག་ཟེར། དེ་ཨེ་བདེན་ནམ། ཆུ་བཤལ་ཐེངས་བཅུ་སྐོར་གྱི་རྗེས་སུ་སོལ་ཆལ་གྱིས་
དུག་སོད་ནན་མོ་ཞིག་ངེས་པར་དུ་བྱེད་དགོས་པ་ལ་དེ་ལྟར་མ་འོང་ཡང་འཕྱག་མ་ལན་
ཁ་ཤས་མི་རྒྱག་ཚུལ་ག་ལ་ཡོད། ཉམ་ཐག་པ་དེ་དག་ལ་སྐྲག་དགོས་དོན་ཁྱོན་ནས་མེད་
པ་བདེན་མོད། ལྗན་ལྗིན་དེ་ཚོ་གཞན་གྱིས་མཐོང་འོང་བར་མི་དོགས་སམ། ཡང་དུས་
ཀྱི་གདབ་གསིག་མང་དུ་བརྒྱུད་མཐར་གསུག་བརྔན་གྱི་མེ་རོ་སྐོར་ཚོམ་དང་སྐོར་ཚོམ་
བྱས་ནས་ག་སར་ཁྱབ། ཁད་ཉེ་བར་འཁོད་པ་ཐམས་ཅད་ཀྱིས་སྔར་ནས་རུས་ཀྲང་དུ་གྱུར་
ཟིན་པའི་རང་ཉིད་ཀྱི་རྩིབ་མ་དག་རེ་རེ་བཞིན་བླངས་ཏེ་ཁྲ་མའི་བུད་ཤིང་བཞིན་ཁུགས་
གཅོག་བྱས་ནས་མེ་ཕུང་དེ་ལ་ཁ་གསབ་བྱེད་ཀྱིན་འདུག་ཟེར། དེ་བས་མཛེས་མ་ཚོའི་རྨ་
བྱ་ལྟ་བུའི་གཟི་མདངས་དེ་ཡུན་གྱིས་རླུང་ཟོས་སུ་སོང་ཞིང༌། རང་ཅག་གི་རྨི་ལམ་ཡང་བྱེ་
ཐང་དུ་བསྐམས། རྩྭ་ལྡུམ་དག་གི་ནང་ཁྲོལ་ཁྲག་ཞག་གིས་སྤངས་པ་སྐྲ་ལུད་བཞིན་ཀུན་
གྱི་རྡོག་འོག་ཏུ་འགྲོ། གཞུང་ལུགས་སྨྲ་བ་དུ་མ་ཞིག་ཀྱང་སྒོ་ཕྱུགས་ཀྱི་སོ་བར་དུ་ཆགས་
པའི་རྩི་དྲེག་བཞིན་དགོས་པ་མངོན་དུ་མེད་པའི་ས་རུ་གྱུར་འདུག་ཟེར། སྔོན་གྱི་ལ་རྒྱ་ནི་
ཡོངས་སུ་སྟོར་སོང་བ་ལ་སུས་ཀྱང་སུ་ལའང་ལེ་འདེད་བྱེད་དུ་མེད་མོད། ལ་རྒྱ་མ་ཡིན་པ་
དེ་ཙམ་ཞིག་ག་ས་ག་ནས་ཚོད་འཛིན་ཅི་ཡང་མེད་པར་ཐོལ་གྱིས་བརྡོལ་ཏེ་བྱུང་བ་འདི་
ཅི་ཡིས་ལན། འདི་ལ་བསྐང་ར་ཤིན་ཏུ་ཆེ་ཞེས་མང་པོ་ཞིག་ཤོད་ཀྱིན་འདུག་ཟེར། འདི་
ཚོ་བདེན་ལ་ཁད་དུ་ཡོད། སྔར་ན་ཚོད་གཞོན་དུས་ཤིག་ཡིན་ན་ང་རང་ཡང་དེ་སྐད་སྨྲ་
བའི་གྲལ་དུ་ཡོད་ཀྱང་སྲིད་དེ། ཡོད་མི་སྲིད་ཅེས་ཁྱོད་ལ་མནའ་སྐྱེལ་བར་མི་ནུས།
སླར་ཡང་ཐོས་ཏེ། གླག་རྒོད་ཅིག་གིས་བར་སྣང་གི་སྟོང་ཁམས་ལ་ལྡིང་སྐོར་ཡང་
35



བ
གཡུ་དྲུག་དཀར་དཔེ་ཚོགས། །
ཀ8a
%804
ཡང་བྱས་མཐར། རྣོ་ལྕགས་ནག་པོའི་ཐུར་མ་བསྟར་པ་ལྟ་བུ་ལས་གྲུབ་པའི་སྒྲོ་གཤོག་
རྣོན་པོ་དག་ཆར་གདུགས་ཀྱི་རྩིབ་མ་བལྟབས་པ་ལྟར་གློ་བུར་དུ་ལུས་ཀྱི་གཞོགས་གཉིས་
སུ་བསྐུམས་ཏེ་རང་ལུས་ཧྲིལ་པོ་དེ་ཤིན་ཏུ་མཐོ་བའི་ནམ་མཁའ་ནས་ས་ངོས་ལ་གཞོལ་
ཏེ་ཐད་ཀར་འཕང་བྱུང་། མེ་ལྕེ་ནག་པོ་འབར་བའི་ཞུན་རྡོ་ཞིག་དང་འདྲ་བར་འདྲིལ་
དེ་འོང་། འཇིགས་པ་མེད་པ་རྡོ་རྗེའི་མཆུ་རྣོན་ཀྱོ་བའི་འགུགས་དང་ལྡན་པ་སྔོན་དུ་
བརྐྱངས་ཤིང་། མིག་ཕོར་རག་ནག་ཟླུམ་པོར་ཅེར་བའི་ཁ་ཁོར་སྐར་ཆེན་ཙམ་དུ་གདངས་
པ་ལས་གསེར་འོད་ལྟ་བུའི་ཟེར་ཐག་སེར་པོ་དུ་མ་མིག་འབྲས་ཀྱི་རྗེས་ཟིན་མ་ཟིན་ཙམ་
གྱིས་ཕྱི་ཕྱོགས་སུ་མཆེད་ཅིང་མཆེད་ཅིང་འོང་བ་གཟའ་རྒོད་དུ་བ་མཇུག་རིང་གི་ཚུལ་
དུ་མཐོང་། ས་ངོས་དང་ཕྲད་ལ་ཉེ་བ་ཙམ་ནས་སླར་ཡང་མགོ་བོ་ཡར་ལ་ཕྱོགས་ཏེ་རྩལ་
ཤུགས་ཆེན་པོས་མཐོ་བར་བཏེགས་པ་ཆུ་གཏིང་ནས་ཆུ་ཁར་གཟས་ཏེ་གྱེན་དུ་འཕགས་
པའི་ཉ་མོ་ཞིག་གམ། སྒྲོམ་ཆ་ལས་ཀློད་མ་ཐག་པའི་མེ་ཤུགས་འཕུར་མདའ་ཞིག་དང་
ཤན་འབྱེད་དུ་མེད་པར་འདུག གཞོམ་གཞིག་བྲལ་བ་ལྕགས་ཀྱི་སྦར་ཁྱམ་རྣོན་པོ་དུས་
སུ་རྐྱང་སྐུམ་བྱེད་པས་མཁའ་དབུགས་དང་རླུང་རིམ་ཚལ་བར་གཤེགས་པའི་རྗེས་ཤུལ་
དེ་གནམ་གྲུའི་མཇུག་དུད་མཁའ་དབྱིངས་སུ་འཐེན་པ་ལྟར་ཇ་ཡུན་ཙམ་ལ་མིག་ལམ་
ནས་ཡལ་དུ་མེད་པ་ལྟ་བུའི་སྣང་བ་མངོན་སུམ་དུ་སྐྱེད། དེ་ལྟ་བུའི་ཆེས་མཛེས་སྡུག་གི་
འཇུམ་རྩལ་ཐེངས་དུ་མར་ངོམ་ཡང་གནམ་ས་སྟོང་ཧང་ངེ་བ་ལ་ཡ་ལན་ཅི་ཡང་མ་བྱུང་
ཞིང་། ལྷས་ཁུགས་ཀྱི་ཨ་བྲ་རྒྱ་བོ་ཚོ་ནི་འཇིག་རྟེན་འདི་རུ་གནའ་ནས་ད་ལྟའི་བར་དོ་
སྣང་གི་འོས་སུ་ཆེ་བའི་དོན་བྱ་ཅི་ཡང་བྱུང་མ་མྱོང་བ་ལྟར་དུ་འདུག་ལ། འགའ་ཞིག་སྨྲ་
ཡང་དེ་སྐད་དུ་སྨྲ་བཞིན་རང་སྡུན་གྱི་སྤོ་ཐོ་སེ་བོའི་འདབས་ཁའི་རྩྭ་སྔོན་ཐུང་ངུ་དག་སོ་
གཟེབ་དུ་ཨེ་ཡོང་གིས་གསེར་སྲང་གིས་གཞལ་འོས་པའི་ཉི་མ་དེ་དེ་ལྟར་འཕུད་བཞིན་
འདུག འབུ་སྲིན་དག་གིས་ཟ་ཟི་བན་བུན་མང་དུ་སྒྲོག་བཞིན་ཅི་ཞིག་ལ་འཚང་ཀ་
36



11:|
RAHISHAMMAROPANION PANASONS
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
འབའ་ཞིག་རྒྱག་གིན་འདུག་ཀྱང་ཐོས་ཚོད་ལྟར་ན་དེ་ཚོ་དང་འབྲེལ་བ་ཡེ་ནས་མེད་པ་
ཞིག་གི་སྐོར་རེད་ཟེར་གྱིན་འདུག
འབད་འབུངས་གཞན་ལས་མི་ཉུང་བ་བྱེད་མཁན་འགའ་ཞིག་ཁོ་བོས་ངོ་ཤེས་ཀྱང་
སྟོན་འབྲས་སྡུད་པའི་ཚེ་ན་ཁོང་ཚོའི་སྡོང་མགོ་ཡི་བྱེའུ་ཆུང་ཡོད་ཚད་གཞན་དུ་འཕུར་
ཟིན་ལ། ཡལ་གའི་རྒྱུད་ཀྱི་ལོ་མ་དག་ཀྱང་གཞན་གྱིས་ག་ཤེད་དུ་དཀྲོགས་ཟིན་པས་དེ་
རིང་ཤུལ་དུ་གེལ་པ་སྐྱ་ཤིངས་ཤིངས་དེ་ལས་ཅི་ཡང་ལྷག་མི་འདུག་ཟེར། དེ་ཚོ་ཡང་
བདེན་པ་ཁོ་ཐག་རེད། ལོ་ངོ་བརྒྱ་ཕྲག་ཏུ་ཉེ་བའི་རིང་གི་རིག་གནས་སྲོག་ཤིང་ནི་ཅི་
ཞིག་འཛུགས་རྒྱུ་མ་ཡིན་པར་གང་ཞིག་གཏོར་རྒྱུ་ཡིན་ཟེར་བ་བདེན་པར་འཁུམས་མོད།
འགག་གཅན་འགའ་ཞིག་ཏུ་ནི་ངེས་པར་ཁྲོ་ཆུའི་ཕ་ལོང་དགུ་བརྩེགས་ཀྱིས་མནན་ཡོད་
ལ། ཤི་ཆེམས་དུམ་བུ་ཞིག་ལྕགས་ཁྲོ་ཚ་ངར་མ་ཁྲོ་རྡུང་བྱས། ལི་ཚ་ངར་མ་ལི་རྡུང་བྱས།
ངར་ཆུ་སྲིན་པོའི་ཁྲག་ལ་བྱས་ཏེ་མགར་བརྡུང་བླུགས་སུམ་བྱས་ཡོད། དེ་བས། མི་ཆོག་
པ་འགའ་ཞིག་དེ་རུ་མེད་པས་ཆོག་ལ། ཆོག་པ་དུ་མ་དེ་རུ་འཁོད་པས་མི་ཆོག་པར་གྲུབ་
ཟེར། འོ་ན་དེ་ཡང་བདེན་སྲིད་དམ། རྒྱུ་འབྲས་ཡོད་ཚད་ཆང་ཕོར་གྱི་ཁ་ནས་འཚོང་།
བདེན་ལུགས་ཐམས་ཅད་ཤོག་སྒོར་གྱི་སོ་ཁས་གསོད། རང་སྲོལ་བཟང་པོ་གཡམ་རྒྱུག་
གིས་འཆི། ཡ་རབས་སྤྱོད་པ་བརླ་བར་ནས་འཇིག ཨ་ཧ་ཧ། ཨོ་ཧ་བོ། ཟེར་བའི་ལུང་
བསྟན་ཞིག་འདུག འོ་ན་དེ་ཡང་བདེན་ནམ། ད་ལྟ་ད་དུང་དུས་སུ་མ་བབས་ཀྱང་།
ནམ་ཞིག་བྲག་ཐེམ་གྱི་བར། རྩི་ཤིང་གི་རྩ་བ། གད་སྐྱིབས་དང་ཁུང་ཕུག ཞིང་ཁའི་
ནང་མིག ཕྱུགས་རའི་གྲུ་ག མཐོ་རི་བོའི་རྩེ། དམའ་རྒྱ་མཚོའི་མཐིལ་སོགས་ན་
གནས་པ་ལན་ལྕི་མོ་ཆགས་ཀྱང་ད་དུང་སྐྱིད་ཉལ་བྱས་ཡོད་པ། རྔ་སྣེར་མེ་ཟིན་ཡང་
ད་དུང་སྦས་སྐུང་བྱས་ཡོད་པ། རྐང་མར་སྐམ་ཟིན་ཡང་ད་དུང་ཆེ་འགྱིང་བྱས་ཡོད་
པ། གཞན་ཡང་ང་དང་ང་ལྟ་བུ་ཁ་སྟབས་ཞན་པ་བཤད་ཁ་ཚ་བ་འཇོན་ཐང་མེད་པ་རང་



=
གཡུ་དྲུག་དཀར་དཔེ་ཚོགས།
ཚུགས་མི་ཟིན་པ་གཞན་རྗེས་མི་འབྲང་པ་དག་ཀྱང་དྲག་ཆས་རྒྱ་ཁབ་ཙམ་ལ་མ་ལྟོས་
པར་སྨྱུག་རྩེ་རྣོན་པོ་འབའ་ཞིག་གིས་རེ་རེ་བཞིན་དབྱུང་། རིམ་པ་ལྟར་འབྱིན། སོ་སོ་
ནས་སྲང་ལམ་ཆེན་མོ་རེའི་བཞི་མདོ་རུ་རྔམ་སྟོན་གྱི་ནང་དོན་དུ་འདེད་འོང་ཟེར། འོ་ན་
དེ་ཡང་བདེན་ནམ། །
ད་དུང་ཐོས་ཏེ། བྲམ་ཟེའི་ཁྱེའུ་གསེར་གྱི་སྐྲ་ལོ་ཅན་དང་མཐོན་མཐིང་ཨུཏྤལ་སྔོན་
མོའི་ཟུར་མིག་ཀེམ་ཀེམ་གཡོ་བ་ཞེས་རིང་མོའི་དུས་ནས་ཐོས་ཀྱང་མིག་འབྲས་གསོན་
པོས་མཐོང་མ་མྱོང་མོད། ད་རེས་དེ་ལྟའི་ཁྱད་པར་མངོན་སུམ་རྫོགས་པ་དུ་མ་འཆམ་
འཆམ་གྱི་ཚུལ་དུ་བསླེབས། འོན་ཀྱང་རིང་དུ་མ་སོང་བར་ཁོ་ཚོ་ས་འདིའི་མི་སུ་ལའང་
ཡིད་ཆེས་ཀྱིན་མི་འདུག ངོ་གདོང་ལ་བསྐོར་ཏེ་ཚིག་རྩུབ་ཀྱི་རྣོ་སོ་འདེབས་པར་མི་
བྱེད་མོད། ཚིག་ག་ཚད་སྨྲས་ཀྱང་ད་ཐེངས་ཞེ་རྩ་དྲོན་པོས་དེ་དང་ལེན་བྱས་སོང་སྙམ་
པ་གཅིག་ཀྱང་མ་བྱུང་། ད་ལྟ་ས་འདི་ཀའི་མི་རྣམས་ཀྱི་ཁ་ནང་ནས་ཐོན་པ་ཐམས་ཅད་
འབུ་འཐོར་བ་དང་འདྲ་ཡི། མི་ཚིག་ཅིག་ཡིན་སྙམ་པའི་ཚོད་དུ་ཡེ་ནས་བརྩི་བཞིན་མི་
འདུག རྒྱུ་མཚན་ཡང་ཤིན་ཏུ་སླ་མོ་ཞིག་སྟེ། དགོས་པ་ཡེ་ནས་མེད་སར་རྫུན་ལབ་པ་
ཡིན་ན་དགོས་པ་ཡོད་སར་རྫུན་ལབ་པ་སྨྲ་ཅི་དགོས་ཞེས་བརྡ་སྤྲོད་སུམ་ཅུ་པའི་སྐབས་
ཀྱི་དཔེར་བརྗོད་ཅིག་ལོས་ཡིན་སྙམ་པའི་ཚིག་གཅིག་འདི་ལ་འགག་ཐུག་འདུག ཀྱེ་མ་
མ། ཡིད་ཆེས་སྟོར་བ་དེ་ནི་བོར་སྟོར་ཆེན་པོ་ཞིག་ཡིན་ལ། སྡུག་བསྔལ་ཆེན་པོ་ཞིག་
ཡིན་འདུག དེ་འཁོར་བའི་སྡུག་བསྔལ་གྲངས་མེད་ཁྲོད་ཀྱི་ཚད་མཐོ་ས་དང་ཚབས་ཆེ་
སར་སོན་པ་ཞིག་ངེས་པར་ཡིན་འགྲོ། ཚད་དེར་མ་སོན་བར་དུ་ཧ་གོ་མ་སོང་། ཁ་ནང་
ནས་མར་འོང་བ་ཡོད་ཚད་ཡན་ལག་ཤིགས་ཤིགས་འགུལ་བའི་སྲིན་བུ་ཁོ་ན་ཡིན་ན། དེ་
ཚོས་ཡར་བཟས་པ་དག་ཀྱང་ང་ཚོས་དེ་ལྟར་མི་མཐོང་བ་མ་གཏོགས་མ་དག་པ་མི་གཙང་
པ་བཤང་གཅི་ལྟ་བུ་ཞིག་ཡིན་ཨེ་མི་འགྲོ་སྙམ་སྟེ་འོང་། བཤང་བ་མངར་མོ་བཟའ་མཁན་
38



ཀྱང
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -
སྒྲོ་འདོགས་དང་བཀབ་ལོག་མ་ཡིན་པར་དངོས་གནས་འདུག་ན་ད་ནི་མི་སྲིད་པ་ཞིག་
འཇིག་རྟེན་འདི་ན་ཅི་ཞིག་སྲིད། ཨ་ཙི་སྐྱུག་རེ་བྲོ། སྐྱི་རེ་གཡའ། དེ་སྔོན་ཚིག་ལ་ཁ་
དོག་ཅུང་ཟད་འབྱུག་པ་རྒྱན་ཞིག་ཡིན་ལ། མཉེན་ལྕག་ཅུང་ཟད་གཏོད་པ་ལྡེམ་དགོངས་
ཀྱི་ངང་ཚུལ་དང་སྤྱང་པོའི་ཁྱད་ཆོས་ཡིན་སྙམ་པས་ས་ཚད་འདིར་བསྐྱལ་ཏེ་བྱུང་།
འདང་རེ་བརྒྱབ་ན་ཁ་འདི་ཟ་བྱེད་ཁོ་ན་མ་གཏོགས་དེ་ལས་བྱུང་བའི་ཚིག་གིས་ཚིག་གོ་
ཡེ་ནས་མི་ཆོད་པ་འདི་ཤེས་ན་དང་པོ་ཉིད་ནས་སྡོང་མགོ་ལས་མ་བབས་པ་དགའ་འདུག་
ཀྱང་སྙམ། ཁ་རོག་བསྡད་ན་ཁ་མཆུ་མེད་ཟེར་བ་མིན་ནམ། ཨ་ཁ་ཁ། ཡང་མ་ཤེས་ཤེས་
མདོག་གི་རྗེས་སུ་བསྙེགས་པས་མི་ཁྱུ་འདི་ལམ་ལོག་ཅིག་ཏུ་གྱུར་ཟིན། ལར་རྗེས་མ་ཆོད་
པའི་ཁར་སླར་ཡང་བར་ཐག་དཔགས་ཚད་དུ་མས་ཇེ་རིང་དུ་སོང་། འདི་དང་འདི་འདྲ་
བའི་ངང་ཚུལ་ད་དུང་མང་པོ་ཡོད་ཟེར།
དེ་སྔོན་ཕྲན་པ་ནང་དུ་ཐེ་བ་མང་མང་ཞིག་གིས་ལག་པ་གཡོན་པ་ཁུ་ཚུར་དུ་
བཅིངས་པ་ཕྲག་པར་བཏེགས། འགྲམ་རྩར་བཅར་ཏེ་དམ་བཅའ་གཟེངས་མཐོན་པོར་
བསྒྲགས་པ་སུ་ལའང་གསལ། ད་དུང་དེ་ལས་ཀྱང་ཟབ་བརླིང་དང་བརྗིད་ཟིལ་ཆེ་བའི་
འདུན་ས་དག་ཏུ་ཁ་ཕོ་དང་བཅས་ཁྲུས་པོ་ལྕི་མོ་སེམས་ཀྱིས་བཏེགས། ཁ་དན་གྲུ་བཞི་
རྩིབ་མར་བཀལ། ཕོ་རང་གིས་ཤེས་པ་དེ་ཤེས་པ་ཡིན། གྲི་མགོ་ལོས་ཆོད་པ་དེ་ཆོད་
པ་ཡིན་སྙམ་ནས་སྤར་མོ་བཅིང་། ཨམ་གཙིགས་སྡོམ་བཞིན་སོ་སོར་གྱེས། འོན་ཀྱང་
འཇིག་རྟེན་ཁམས་ཀྱི་གཏན་ཚིགས་དང་རྣམ་བཞག་མང་པོ་ཞིག་ལ་ཁ་མཐོན་པོའི་དར་
ལྕོག་བཞིན་གཡོས། སོ་ག་ཐོག་མའི་གནམ་གཤིས་ལྟར་འགྱུར་ཚེ་ད་དུང་དང་པོའི་སོ་ན་
གནས་པ་ག་ཚད་ཅིག་ཡོད་དམ་སྙམ་ཡང་ཁོ་ཚོས་བཤད་པ་ལྟར་ན་ད་དུང་མང་ཤས་ཡིན་
ཟེར། དེས་ན་ཡག་པོ་རེད་བཞག ངས་ནི་རང་སྟེང་ནས་དཔགས་པས་དམ་བཅའ་མང་
པོ་ཞིག་ད་ལྟ་བགྲེས་པོ་དག་གི་ཁ་ནང་གི་སོ་འཐོར་བ་བཞིན་གཅིག་རྗེས་གཉིས་མཐུད་དུ་
39



ཀ
གཡུ་དྲུག་དཀར་དཔེ་ཚོགས།
རང་མལ་ལས་ལྷུང་ཞིང༌། ཤུལ་དུ་ལུས་པ་དག་ཀྱང་སྔ་ཚུགས་ཤོར་བ་ཕྱིར་བཀྱེད་ནང་
འཁྱོམ་ཡ་ཡོ་ཀྱ་ཀྱུ་ཞིག་གི་ངང་དུ་ཨེ་ཡོད་ན་སྙམ། འོན་ཀྱང་མིན་ངེས་རེད། གཞན་
ལ་ཡིད་ཆེས་ཅིས་ཀྱང་ཡོད་དགོས། ཡིད་ཆེས་མེད་པ་དེ་ཡང་སྙིགས་མའི་རང་མཚང་
གཅིག་ཡིན།
ཡང་བྱང་དྲེད་རག་སེར་ཞིག་གིས་རང་གི་སྡེར་མོ་རང་གིས་བཅད་པ་ཚོང་རྫས་སུ་
བྱས་ཏེ་སྲང་མདོ་ན་ཐང་ཚོང་བཤམས་འདུག་ཟེར། ཕོ་རོག་ནག་ཆུང་འགའ་ཡིས་ཇུ་ཐིག་
རིང་པོ་ཞིག་བཟུང་སྟེ་སྦྲའི་ཆོན་ཐག་གི་སྟེང་དུ་བབས་ནས་རང་གི་མིག་ཡ་གཅིག་གྲོག་
མར་དུ་བྱས་པ་ཟ་བཞིན་འདུག་ཟེར། རི་དྭགས་གླ་བ་ཞིག་གིས་ཀྱང་ལྕགས་ཀྱི་འདོམས་
དཀྲིས་ཤིག་གྱོན་ནས་ད་ལྟ་བདེ་འཇགས་ལ་འགན་ལེན་ཡོད་ཅེས་ཁང་བརྩེགས་མཐོན་
པོ་དག་གི་བར་དུ་ཕར་ལྡིང་ཚུར་མཆོང་བྱེད་ཀྱིན་འདུག་ཟེར། ཡང་འགའ་ཞིག་འབྱོར་
འབྲིང་ནས་འབྱོར་ཆེན། དེ་ནས་རིམ་འདས་འབྱོར་ཆེན་དུ་འཕེལ་རྒྱས་བྱུང་སྟེ་གསེར་
ནག་གི་ལྕགས་རི་རིང་མོ་མས་སྣེ་མི་རབས་གསུམ་གྱི་མཚམས་ནས་དམྱལ་ཁམས་བཅོ་
བརྒྱད་དུ་བསླེབ་ནུས་པ་ཞིག་རྩིག་གིན་འདུག་ཟེར། །
ཡང་ཚང་མས་འཁྲབ་ཀྱིན་འདུག་ཟེར། ནུས་ལྡན་ཚོས་ཆེན་པོ་འཁྲབ་ཀྱིན་འདུག་
ཟེར། མི་ནུས་པ་ཚོས་ཆུང་ངུ་འཁྲབ་ཀྱིན་འདུག་ཟེར། འཁྲབ་པ་དེ་ངས་སྔ་ས་ནས་ཤེས་
ཡོད། དེ་ལ་ཧ་ལས་དགོས་དོན་ཅི་ཡང་མེད། གནད་དོན་ནི་མི་འཁྲབ་མཁན་གཅིག་ཀྱང་
མེད་ཟེར། འདི་ཅིའི་ཕྱིར། འདི་འཁྲབ་པའི་འཇིག་རྟེན་ཡིན་ནམ། མ་འཁྲབ་ན་གསོན་
པོར་འཚོ་མི་ནུས་སམ། ཡང་ན་མི་འཁྲབ་པའི་དོན་དུ་འཆི་ནུས་མཁན་ཞིག་མེད་དམ།
རྣམ་བཞག་འདི་སུས་བྱས། ཡང་ཀུན་གྱིས་གཡོ་བཞིན་འདུག་ཟེར། ཁྲམ་པས་གཡོ་བཞིན་
འདུག་ཟེར། མགོ་བདེ་ཚོས་གཡོ་བཞིན་འདུག་ཟེར། མགོ་བདེ་པོ་མེད་པ་ཚོས་ཀྱང་གཡོ་
བཞིན་འདུག་ཟེར། མི་གཡོ་མཁན་མི་འདུག་ཟེར། དེ་ཡང་ཅིའི་ཕྱིར། སྲིད་པ་འདི་གཡོ་
40



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
སའི་སྣོད་ཆེན་པོ་ཞིག་ཡིན་ནམ། འདིའི་ཡས་སྣེ་ན་སྟོང་ཉིད་ཆེན་པོ་ཞིག་ཡོད་ཟེར། དེར་
མ་ཐུག་པར་རང་བཞིན་པ་ལ་ངལ་གསོ་ཕྲན་ཙམ་བྱེད་ས་ཞིག་ཡེ་ནས་མེད་དམ། མི་ཡི་
ཆོས་ལུགས་ལེགས་སྤྱད་ན། །ལྷ་ཡུལ་བགྲོད་པ་ཐག་མི་རིང་། །ཞེས་ང་ཚོས་སྔར་ནས་དྲིལ་
དུ་བསྒྲགས་ཚར་བ་མིན་ནམ། ཡང་འཇིབ་ཀྱིན་འདུག གཞིབ་པར་ངེས་ཟེར། རྩ་ལམ་
ལྟ་བུའི་སྦུ་གུ་ཕྲ་རགས་ཀྱི་དྭ་ཕད་ཅིག་བཟོས་ནས་སྲོག་ཆགས་ཚོའི་མགོ་ལུས་དང༌། ས་
གཞིའི་རྒྱ་ཁྱོན། རྒྱ་མཚོའི་ཁ་གཏིང་། ནམ་མཁའི་དབྱིངས་རིམ་གང་དུའང་བཀྲམ་སྟེ་
གཞོགས་སྣེ་འགའ་ཞིག་ནས་ཡུན་གྱིས་འཇིབ་པར་བྱེད། དལ་བུར་འཇིབ་པར་བྱེད། དྲག་
ཏུའང་འཇིབ་པར་བྱེད་ཟེར། དེ་བས་ན་ནམ་མཁའ་ས་གཞི་དང་བཅས་པ་ཡོད་ཚད་ཀྱི་
རུས་རྐང་གི་ཧ་ཟེར་བ་དེའི་གསེང་ཀོང་དག་ཏུ་སེར་ལྟེམ་མེར་འཁྱིལ་བའི་བཅུད་ཞག་དེ་
བཙགས་འདྲེན་བྱས་ཟིན་ནས་ད་ལྟ་ཡོད་ཚད་གྲོང་ཁྱེར་ཅིང་ཏེ་ཀྲིན་གྱི་དཀར་ཡོལ་ལྟར་
མདོག་སྐྱ་བསིང་ངེ་བ། སྐོགས་སྲབ་ཤོག་གེ་བ། གས་ཟིན་ལ་གྲུམ་སླ་བ་ཞིག་གི་ངང་དུ་
ཡོད། དེ་བས། དེ་བས་མང་མང་ཞིག་གིས་རིག་གནས་ཟེར་བའི་སྔོན་གྱི་དམ་བཅའ་མང་
པོ་ཞིག་ཆབ་རོམ་གྱི་མེ་ལོང་བཞིན་སིལ་བུར་བཀྲུམས་ཏེ། དུས་མཐའི་དྲང་སྲོང་བགྲེས་པོ་
ཞིག་སྐྱབས་དང་དཔུང་གཉེན་དུ་འཚོལ་གྱིན་འདུག་ཡང་ཟེར།
འདི་དང་འདི་སྐད་པ་ཉན་སྤྲོ་བ་དང་ཉན་མི་སྤྲོ་བ་ཤིན་ཏུ་མང་པོ་ཞིག་ཐོས་ཤིང་
འདུག་པས་ད་ནི་རྣ་བ་ཁ་བསུམ། མགོ་བོ་པུས་མོའི་བར་དུ་བཅུག་ཏེ། གད་ཕུག་ཅིག་ཏུ་
ཙོག་པུར་འདུག་ན་འདོད། འོན་ཀྱང་སྔ་མ་ན་ཚོད་གཞོན་དུས་ལྟ་བུའི་ལུས་ཀྱི་མཉེན་
ཆ་དེ་ཡང་ཤོར་ཟིན་པས་ད་ལྟ་དེ་ཡང་མི་ནུས་ཤས་ཆེ། དེས་ན་ཅི་བྱ། ཇི་ལྟར་བྱ། སྔར་
བཞིན་ཐོས་ཚད་ལ་གཞན་དབང་ངང་ཉན་ནས་འདུག་དགོས་སམ། རིག་ཚད་ལ་མ་མོས་
བཞིན་དུ་ཅེར་ནས་སྡོད་དགོས་སམ། ཅི་བྱ། ཅི་བྱ། ཅི་བྱ།
41



གཡུ་དྲུག་དཀར་དཔེ་ཚོགས། །
རླུང་བུའི་ཟིན་ཐོ།
དེ་རིང་ཡང་རླུང་བུ་ཞིག་གིས་རླུང་བུ་ཞིག་བསྐྱིལ་ཅིང་འོང་། རླུང་བུ་ཞིག་གིས་
རླུང་བུ་ཞིག་འདེད་ཅིང་འོང་། རླུང་བུ་ཞིག་གིས་རླུང་བུ་ཞིག་ཁྲིད་ནས་འོང༌། རླུང་བུ་
དག་གིས་ནམ་རྒྱུན་རླུང་བུ་མ་ཡིན་པ་དག་ཀྱང་གཙེ་སྟེ། དེ་དག་གི་བརྟན་པ་གཞི་ནས་
འཕྲོག་པར་བྱེད། ཁ་དོག་སྣ་ཚོགས་པའི་མེ་ཏོག་མང་པོ་ཞིག་རླུང་གིས་དེད་ནས་ཕར་
ལ་འགྱེལ། ཚུར་ལ་འཁྱོམ། སྲིབ་ངོས་ཀྱི་ཤུག་སྡོང་ཐོར་རེ་བ་དག་གིས་ཀྱང་དེ་ལ་མགོ་
ལྕོག་འདུད་ཅིང་འདུག དེས་གཞོན་ནུ་ཚོའི་ཐོགས་ས་མེད་པའི་རང་སྣང་རྒྱ་ཡན་དང་།
གཞོན་ནུ་མ་དག་གི་སེམས་ཚོར་རྣོན་པོ་དེ་ཚོ་ཚོམ་བུ་ཁྱུ་འདེད་བྱེད་ཅིང་མཆིས། ད་དུང་
དུས་དར་བྱུག་རྫས་ཀྱི་བསུང་ཞིམ་སྣ་ཚོགས་བསྣམས་ཏེ་འོང་། ད་དུང་དར་ཅོག་གི་ཁ་
དོག་དང་འོམ་བུའི་མེ་ཏོག་གི་ངད་པ། འོ་ཞོའི་བརླན་སྐྱུར། གཟས་ཨོང་གི་བསུང་ཞིམ།
42



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -
རྩྭ་གསེབ་དུ་འཇབ་ཉལ་གྱིས་འཁྱིལ་འགྲོས་བྱེད་བཞིན་པའི་དུད་པ་སྔོན་མོའི་དྲི་བསུང་།
རྟའི་རྒྱབ་ཀྱི་རྟ་སྒ་ཕྱིས་མ་ཐག་པའི་རྔུལ་ནག་གི་བརླན་དྲི། ཞོགས་པ་སྔ་མོར་རས་གུར་
གྱི་སྒོ་བར་ནས་ཉི་འོད་འཕྲོས་པ་དང་མཉམ་དུ་ད་ལེན་གྱི་ཁ་ཕྱེས་པ་ལས་ལྡང་བའི་རྩམ་
པའི་རོ་མངར། ཅི་ཡང་བསྣམས་ཤིང་འོང་། ད་དུང་དེས་ནོར་ཁྱུ་དང་ལུག་ཁྱུ་ཡི་རྦ་
རླབས་དཀར་ནག་གཅིག་རྗེས་གཅིག་མཐུད་དུ་དེད་དེ་འོང་། དེ་ཚོ་འབྲོག་པ་ཚོའི་སྐྱེས་
འདེགས་པའི་ལམ་གཞུང་ནས་འཁྱོམ་ཞིང་འཁྱོམ་ཞིང་འོང་། རླུང་བུ་དེ་དག་གིས་ལུག་
ཁྱུ་ཞིག་རྩྭ་རྩེ་ནས་བརྔོ་དཀྲུག་ཡང་ཡང་བྱས་ཏེ། གློ་རྒྱག་ཏུ་ནས་ཡོས་གད་པ་ལྟར་ཕོན་ཆེ་
བར་བསྐྱེད་དེ་ཁྲ་བོང་ངེར་བཏང་། མཚེའུ་དྭངས་པའི་ཁ་ངོགས་ནས་རྦ་རླབས་ཕྲ་མོ་དག་
རིམ་པར་འདྲལ་བ་དང་བསྟུན་ངང་པ་ཁྱོ་ཤུག་དག་ཀྱང་དབུས་ནས་མཐའ་རུ་ཡང་ཡང་
འདེད་པར་བྱེད། བར་སྣང་ནས་རྒོད་པོ་དག་རླུང་བུ་ཁོ་ལ་གཤོག་རྐྱལ་བྱེད་པ་དེ་སྤྲོ་སྣང་
སྟོབ་པའི་ལུས་རྩལ་རིགས་ཤིག་དང་འདྲ་མོད། རླབས་ཤུགས་ཀྱིས་དེའི་གཤོག་ངོས་དག་
ཏུ་བར་མེད་དུ་རྡེག་པའི་ཚེ་ན་གླན་ག་སྣ་ཚོགས་ལ་ཡ་ལན་སྤྲོད་དགོས་པའི་དེང་སང་གི་
མི་ཆེན་ཚོའི་དཀའ་སྤྱད་དེ་ཡང་ང་ཚོར་དྲན་དུ་འཇུག དེས་ད་དུང་ལོ་མ་ལྟ་བུའི་གསར་
རྙིང་མང་པོ་ཞིག་སེམས་ཀྱི་ངོགས་སུ་ཚུར་བསྔོགས་ནས་འདུ་ཞིང་འདུ་བར་བྱེད། ཡང་
ཕར་དེད་ནས་དེངས་ཤིང་དྭངས་པར་གཏོང་།
རླུང་བུ་དལ་གྱིས་ཕྱིན་ཏེ་སྤང་ཐང་དང་ཆུ་འགྲམ་གྱི་མེ་ཏོག་དག་གི་ཐེའུ་ཡི་རྣ་བར་
ལྐོག་ཤུབ་ཤ་ཁས་བྱས་པས་དེ་དག་དེ་མ་ཐག་ཏུ་འདབ་མ་རྣམ་པར་གྲོལ་ཏེ་རི་ལུང་ཐམས་
ཅད་ཁྲ་དཔུངས་དཔུངས་སུ་འགྲོ། རླུང་བུ་འདི་དག་གཞོན་ནུ་མའི་ཡན་ལག་བཞིན་ཤིན་
ཏུ་གཉོམ་པོ་ཞིག་གི་ངང་དུ་ཡང་ཡོད་དེ། འབྲི་མར་དང་གྲོ་ནས་ཀྱི་ལྗིད་ཤུགས་བབས་པའི་
དབྱར་གཞུང་གི་ཆར་སྤྲིན་སྔོ་ནག་དག་མཁའ་ནས་མཁའ་རུ་འདེགས་པའི་ནུས་སྟོབས་
ཀུན་ནས་ཉམས་ཏེ། གློ་བུར་དུ་སྤྲིན་རྣམས་རི་སྟེང་རི་ཤོད་ཀུན་ཏུ་བྱོ་ཞིང་ཉིལ་བར་གྱུར།
43



，469
338
གཡུ་དྲུག་དཀར་དཔེ་ཚོགས།
རླུང་བུ་དེ་ཚོས་བསམ་གཞིགས་ལ་སྤྲོ་བ་འཆང་མཁན་ཚོའི་སེམས་ཀྱི་ཉིན་སྲིབ་
དག་ལྡེབ་ངོས་རེ་རེ་བཞིན་བསྒྱུར་བར་བྱེད་ཅིང་། བུང་བའི་གཤོག་རླུང་གིས་ཁུར་མང་
སེར་པོའི་ཟེའུ་འབྲུའི་གདན་ལ་འཁྱིལ་བའི་ཟིལ་དངར་དག་དལ་བུར་ཀློག་པའི་མངར་ཁ་
དེ་སུ་ཞིག་གི་ལྗགས་ལ་སིམ་པ་ང་ཚོས་རྟོག་འཆར་གྱིས་རོལ་ཆོག ཁོང་མོ་ཅག་གི་མིག་
གི་ཡས་ལྕིབས་ཀྱི་རྫི་མའི་ལྕག་ཕྲན་ཕྲ་མོ་དག་ཕར་ཚུར་ཤིགས་ཤིགས་སྐྱོད་ཚུལ་དེ་ཡང་
མི་ཡུལ་གྱི་སྐྱེད་ཚལ་གཞན་ཞིག་ཏུ་ཚོར་ནུས་མཁན་ག་ཚད་ཅིག་ཡོད། ཁ་དབུགས་ཕྲ་
མོས་སྐྱོད་པའི་མགུལ་འགྲམ་གྱི་བ་སྤུའི་ངར་བ་དག་ཁྱོད་ལ་མགོ་ལྕོག་དུད་ཙམ་དུད་ཙམ་
བྱེད་པ་འདི་སུ་ཞིག་གིས་སུ་ལ་ལོངས་སྤྱོད་དུ་བསྩལ་པ་ཁྲིག་ཁྲིག་ཅིག་སུས་ཀྱང་ཤོད་མི་
ནུས། བྱིའུ་འཇོལ་མོའི་མགྲིན་སྒྲ་རླུང་ཕྲན་གྱིས་བཏེགས་ཏེ་ཕ་རོལ་ནས་ཚུར་རོལ་ཏུ་རྒྱུ་
བ་ནི་ཡི་གེ་གསུབ་མཁན་ཏེ། ཕན་ཚུན་བྲང་ཁ་བརླན་པའི་ཡི་གེ་ཕོ་མོ་དག་ཁྱོད་དང་ང་
ཡི་བྲག་ལ་རང་བྱོན་དུ་བབས་པ་དང་པོ་གསུབ་མཁན་དེ་ཉིད་ཡིན་འགྲོ་སྙམ།
རླུང་བུ་གཡི་དཀར་གྱི་རྣ་རྩེ་དང་འུག་པའི་སྤུ་གྲི་ལ་ཕྲད་པ་ན་དེ་ཙམ་གྱི་ཚོར་བ་
སྐྱེན་པོ་ཞིག་གི་ངོ་བོར་ཡོད་ངེས་ཏེ། རྟགས་གསལ་གྱི་རིགས་ལམ་རྣོན་པོའི་སྣོལ་མཚམས་
ལས་འཁྲུངས་པའི་གཏམ་རྒྱུད་ཀྱང་ཧི་མ་ལ་ཡའི་རླུང་བུ་སྔོན་པོ་དག་གིས་ཕྱོགས་ནས་
ཕྱོགས་སུ་འགྲེམ།
ལར་ཁྱོད་ཀྱི་སྔ་རོལ་ན་སྐྱ་ཐལ་ཐལ་དུ་འཚུབ་པ་དེ་ཚོ་བསམ་བློར་འདྲ་ཡང་བསམ་
བློ་མིན། ཁྱོད་ཀྱི་ཀློང་རིམ་ན་ཁྲ་ཙིག་ཅིག་སྤུར་བ་དེ་ཚོ་གསར་སྙེག་འདྲ་ཡང་གསར་སྙེག་
མིན། གང་ཞིག་ཤོག་སྐྱ་བཞིན་འཕྱོ་བ་དེ་ཚོ་འཕྱོ་བ་རང་ཡིན་གྱི་འཕུར་བ་མིན་པ་ནམ་
ཡང་ཤེས་པར་བྱ། དེ་བཞིན་ཁྱོད་ཀྱི་རྒྱུ་ངོགས་ནས་རླུང་ཟད་དུ་སོང་བ་ཡོད་ཚད་སྲོལ་
རྒྱུན་མིན་ལ། ཁྱོད་ཀྱི་འཇིངས་སུ་བྱིངས་པ་ཐམས་ཅད་ཁྱོད་ལ་དགའ་བའི་སེམས་པ་སྐྱིད་
ཤུགས་སུ་སྨིན་པ་ཡིན་ཟེར་བའང་ཤིན་ཏུ་དཔྱད་པར་བྱ་བའི་གནས་སོ། །
44



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ༼པ་ཡིན་
སྤྱིར་ལུས་སེམས་ཀྱི་རླུང་བུ་དེ་ནི་སེམས་ཀྱི་ཁུང་གསེང་དང་། དྲན་པའི་བུ་ག་དང་།
ཀླད་རྒྱའི་གསེང་ལམ་དང་། ཡང་ན་དབུ་རྐྱང་རོ་གསུམ་གྱི་རྩ་སྦུབས་དང་། ཤ་ཁྲག་ཚིལ་
ཞག་སོགས་ལུས་ཟུང་བདུན་གྱི་བར་གསེང་སོགས་མདོར་ན་རྒྱུ་བ་དང་གཡོ་བའི་ཆ་ཡོད་
ཚད་ན་ཡོད་པར་སྨྲས་པ་ཐོས་ཡོད། སེམས་ཀྱི་ལྭ་བ་ཕྱི་ནང་ཡང་ཡང་བརྗེ་བར་ནུས་པ་
ཡང་རླུང་བུ་ཁྱེད་རང་ཁོ་ན་ཡིན་པ་ད་ལྟ་ཙམ་ན་ཤེས་མོད། འོན་ཀྱང་དེ་ལྟར་ན་བདག་
གིས་དེ་ལ་བཀོད་འདོམས་བྱེད་དགོས་སམ་དེས་བདག་ལ་བཀོད་འདོམས་བྱེད་བཞིན་ཡོད་
པ་ང་ཚོ་ཕལ་པ་ཚོས་ཧ་མི་གོ་བར་འདུག ཡང་ན་དེ་ཡང་རུང་སྟེ། ལར་རྒྱུ་བར་འོས་པ་
དག་གི་སར་འདེད་ཚེ་ཕ་ལོང་ས་ཟུགས་ལྟ་བུར་གཡོ་འགུལ་ཙམ་ཡང་མི་ནུས་པར་འདུག་
ལ། རྒྱུ་བའི་གནས་སུ་མི་འོས་པ་མི་རུང་པ་ལྗན་ལྗིན་གྱི་གསེབ། སྐྲ་ལུད་ཀྱི་འཇིངས།
གྲོག་ཚང་གི་མཐིལ། སེན་མོའི་ར་སྐྱིའི་བར། དུས་ཞོད་ཀྱི་ཀློང་། རྒྱལ་ཕམ་རྩོད་པའི་སོ་
ཁ། གྲིབ་སོ་ནག་པོའི་འདབས་རོལ་སོགས་སུ་ཀུན་ཏུ་རྒྱུ་ཞིང་རྒྱུ་བར་བྱེད། སེམས་རླུང་
རྒོད་ལག་པས་འགོག་ཏུ་མེད་ཅེས་པ་འདི་འདྲར་ཟེར་བ་ལོས་ཡིན་སྙམ་པ་ཁོ་ནར་འདུག
འོན་ཀྱང་ཁོ་བོའི་རེ་སྙེག་གི་སྐྲ་ལོ་དེ་མེ་ལྕེ་མཐིང་ནག་བཞིན་བར་སྣང་དུ་མཆེད་ཅིང་
མཆེད་དུ་འཇུག་ནུས་པའང་ཁྱེད་ཉིད་གཅིག་པུ་ཡིན་པ་ཁོ་བོས་སྔ་ས་ནས་ཤེས་ཡོད།
ཡང་རླུང་བུ་འདི་དག་གི་མཛེས་སྡུག་ཀྱང་མི་ཡུལ་གྱི་མཛེས་པ་གཞན་དང་འདྲ་བར་
ཡིད་དབང་འཕྲོག་པར་བྱེད་པའི་ཚད་དུ་ཡོད་པའང་གོང་སྨྲས་ལས་མཐོང་ནུས་པས་ན། ཆུ་
དང་སྣོད་ཕྲད་པ་བཞིན་སེམས་ག་འདྲ་ཞིག་གི་དབང་དུ་སོང་ན་ཁྱེད་རང་དེ་འདྲ་ཞིག་གི་ངོ༌
བོར་ཡོད་ཆོག་ལ། ཤེས་རབ་ཀྱི་རྩལ་ཆེ་ཆུང་གང་འདྲ་ཞིག་གི་པང་དུ་འཁྱིལ་ན་ཁྱེད་རང་
དེ་འདྲ་ཞིག་གི་རྣམ་པར་འཁྱིལ་ཡོད་པར་ཡང་སྣང་ངོ༌། །ཨེ་མ་ཅི་འདྲའི་ངོ་མཚར་ཆེ་བ་ལ།
དཔྱད་ཤེས་ན། བརྟག་ནུས་ན། མིག་སྔུན་གྱི་འཇིག་རྟེན་འདི་ཚོ་ལས་ངོ་མཚར་ཅན་རྫུ་འཕྲུལ་
ཅན་སུ་ཞིག་ཡོད། སྣ་ཚོགས་བྱེད་པོ་ཟེར་བ་འདི་ཨེ་ཡིན། ངོ་རེ་མཚར། ཨེ་མ་ངོ་རེ་མཚར།
45



བ
གཡུ་དྲུག་དཀར་དཔེ་ཚོགས།
གྲོན་བསྲི།
བདག་གིས་ད་ནས་བཟུང་གྲོན་བསུ་བྱེད་རྒྱུ་ཤེས་དགོས། ཁ་ཕོ་ལ་གྲོན་བསྲི་བྱེད་
དགོས། ནང་གི་བསྲན་སྡོད་ལ་གྲོན་བསུ་བྱེད་དགོས། མིག་ཆུ་ལ་གྲོན་བསུ་བྱེད་དགོས།
འཛུམ་དཀར་ལའང་གྲོན་བསུ་བྱེད་དགོས། སེམས་ཁོང་གི་མེ་དཔུང་དེ་ལ་དེ་བས་ཀྱང་
གྲོན་བསྲི་བྱེད་དགོས། དེ་ཚོ་དེང་ཕྱིན་དུས་ཡུན་རིང་པོ་ཞིག་ལ་བཀོལ་སྤྱོད་བྱེད་དགོས་
པ་འདྲ། དེས་ན་ང་རང་དེ་འདྲའི་འབྱོར་བ་དང་ལྡན་པ་ཞིག་མིན་པས། གྲོན་བསུ་བྱས་
ནས་ཡུན་རིང་ཞིག་ལ་འདང་བར་བྱེད་དགོས། གལ་ཏེ་ཆེས་གནད་འགག་གི་སྐབས་དེར་
དེ་ཚོ་མེད་པ་ཞིག་ཏུ་གྱུར་ན། དེ་ནི་ང་རང་གི་འགན་འཛོལ་ལམ་ངའི་ནོར་འཆུགས་ཤིག་
ཡིན། སེམས་ཤེས་པའི་མི་ཞིག་ལ་མཚོན་ན། གཞན་ལ་བསྔོ་ས་དང་ཁག་དཀྲི་ས་ཡེ་ནས་
མེད། འདི་ཙམ་ཅིས་ཀྱང་ཤེས་དགོས།
46



1::
•
gyis
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། _
r
AA-
g
sil
swws4c46
འཚོལ་འདོད་ཀྱི་འཁྲུལ་བ།
ངས་ད་ལྟ་ང་རང་འཇིག་རྟེན་འདི་ནས་ཡང་བསྐྱར་འཚོལ་དགོས་བྱུང༌། མ་མཐར་
ཡང་ང་རང་འདི་ན་འདུག་ཅེས་གསལ་ཞིག་འདེབས་དགོས་བྱུང་བ་ནི་སྐབས་དུ་མར་
འདུག ཡོད་ནི་ཡོད་མོད། འུར་ཟིང་ཞིག་གི་ཁྲོད་ན་ང་ཡོད་ན་དེ་ལ་དགོས་པ་ཅི་ཞིག་
ཡོད་མི་ཤེས་པར་འདུག དབེན་འཇགས་ལ་དབེན་འཇགས་ཀྱི་དོན་མ་ཆོད་ཕྱིན།
དབེན་འཇགས་ཤིག་གི་ཁྲོད་དུ་ཡོད་པས་ཀྱང་ཅི་ཞིག་ཕན། དེས་ན་གང་དུ་སྡོད་དགོས་
པའང་མི་ཤེས་པར་འདུག་ལ། ལར་སུ་ཞིག་དང་གང་ཞིག་ལ་ང་ཡི་དགོས་མཁོ་ཡོད་པ་
ནམ་ཡང་མི་ཤེས་པར་འདུག འདི་དག་ཟེར་ཚེ་སྔར་གྱི་གནའ་བོའི་ཀེ་རེ་སིའི་མཚན་
ཉིད་རིག་པ་སྨྲ་བ་དག་ནས་མགོ་བཟུང་སྟེ་བཏོན་པའི་གཏན་དུ་ལན་མེད་པའི་འདྲི་གཞི་
ཆེན་པོ་ཞིག་སྟེ། "ང་རང་སུ་ཞིག་རེད་”ཟེར་བ་སོགས་དང་འབྲེལ་འགྲོ་བ་འདྲ་ཡང་། དེ་



བ། གཡུ་དྲུག་དཀར་དཔེ་ཚོགས།
རིང་དེ་དག་ཟེར་འདོད་མེད་དེ་ལུང་རིགས་སོགས་དང་འབྲེལ་བ་ཡེ་མེད་པའི་ཆིག་ལབ་
ཙམ་གློད་འདོད་པ་དེ་ཡིན། དེས་ན། ཁ་ཟེར་ཙམ་མ་གཏོགས་ད་ནི་འཇིག་རྟེན་འདིར་
སུ་ཡི་དགོས་པ་སུ་ལའང་མི་འདུག་ཅིང་། སུ་ཞིག་མེད་ཀྱང་སུ་ལའང་མི་གྱོང་བར་འདུག་
པ་ད་ལྟ་ཐག་བཅད་ནས་བཤད་ཆོག སྤྱིར་མི་འདི་ཚོར་རང་ལ་ཕན་ཁོ་ཐག་གི་མིག་
སྔའི་དགོས་པ་དམར་རྗེན་ཞིག་མེད་ན། གཞན་དགོས་པ་ཟེར་བ་དེ་ཚོ་ཟེར་ལུགས་ཙམ་
རེད་བསམ་ཡོད། དེས་ན་ང་རང་དམར་རྗེན་ཞིག་གིས་དགོས་པ་དམར་རྗེན་ཞིག་གང་
ནས་རྙེད་འོང་། རྙེད་དུ་ཆུག་ཀྱང་ནམ་ཞིག་ཕན་ལས་གནོད་ཆེ་བ་ཞིག་ཡིན་ཡང་སྲིད།
འཇིག་རྟེན་འདིར་ཁྲིག་ཁྲིག་ཅིག་ཡོད་ན་ལྷ་དཔང་།
ངས་ང་རང་བོར་སོང་བ་ན། དོན་དུ་ངའི་དགོས་པ་ཡང་བོར་སོང་བ་རེད། གཞན་
ལ་ང་ཡི་དགོས་པ་མེད་ཀྱང་རུང་། ངས་ང་རང་ལ་ཅི་ཞིག་དགོས་པའང་ཧ་མི་གོ་བར་
འདུག ངས་ང་རང་ལ་དགོས་སྣང་བྱུང་བ་དེ་ཚོ་ངས་མི་ནུས་པ་རྐྱང་རྐྱང་རེད། ང་ལ་མི་
འཐོབ་པ་ཞིག་རེད། དཔེར་ན་གཞན་ཕན། མཁྱེན་པ། རྫུ་འཕྲུལ་ཁྱད་པར་བ། སྦྱངས་
པ་མི་དགོས་པའི་མཁས་པ། ཚོགས་གསོག་སྒྲིབ་སྦྱོང་བྱེད་མི་དགོས་པའི་འཚང་རྒྱ་
ཐབས། འགྲོ་དོན། ཚེ་ལོ་ལྔ་བརྒྱ་ཐུབ་པ(དེ་ཐུབ་ན་ང་ལ་ལས་རྒྱུ་ཞིག་འདུག་མོད)དེ་ཚོ་
རེད། ངས་ནུས་པ་དེ་ཚོ་ནི་ང་ལ་ཡང་དགོས་པ་ཆེར་མི་འདུག་པ་སྟེ། མེད་ནའང་དེ་ཙམ་
ཆད་འགྲོ་བ་མེད་པ་དེ་ཚོ་རེད། རང་ཁ་ཐེབ་ཆག་ཅིག་སོས་པས་ཆོག་པ་འདྲ། མཆིལ་
བ་དང་སྲེ་མོང་དེ་ཚོ་དང་འདྲ་བ་ཞིག ཡང་ན་དེ་ཡང་མ་ངེས་ཏེ་སྐབས་འགར་བསམ་ན་
རྣམ་ཤེས་ངན་ངོན་ཞིག་གིས་མི་ལུས་དཀོན་པོ་འདིའི་ས་བཅད་པས་ཅི་ཞིག་བྱེད། གཞན་
ཞིག་ལ་བཤུག་ན། ཁ་ནས་ཁོ་པ་ཅི་ཞིག་ཡིན་ཟེར་མཁན་དང་ཁོག་ནས་ཁོ་པ་ཅི་ཞིག་
ཡིན་ཅེས་གཏིང་ནས་བསམ་ཡོད་མཁན་འདི་ཚོ་ལྟ་བུ་ཞིག་ལ་བཤུག་ན་འགྲིག་འདུག་
སྙམ་འོང་། ངོ་མ་བསམ་བཞིན་དུ་མིའི་སྐྱེ་བ་བཞེས་ཏེ་འགྲོ་དོན་དུ་བྱོན་པ་རེ་གཉིས་



ངsའབངས་
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ༼ E
ཙམ་མིའི་ཁྲོད་ན་ཡོད་པ་བདེན་པ་འདྲ། ང་རང་དེ་ཚོའི་འབངས་ཁོ་ན་ཞིག་བྱེད་པའི་
ཕྱིར་འོང་བ་དང་གནས་ཡོད་པ་ཨེ་ཡིན་ཤོད་མི་ཤེས་པར་ཡོད། གཞན་དུ་དགོས་པ་ཆེ་
ཞིག་མི་མཐོང་བར་འདུག འོན་ཀྱང་གང་ལྟར་འདི་གར་སླེབས་འདུག་ལ། སྡོད་དགོས་
པའི་སྐབས་ལ་སྡོད་དོན་མི་ཤེས་ཀྱང་སྡོད་རིན་མ་ཆོད་ཀྱང་འདུག་དགོས་པར་ཡོད་ཅིང་།
འགྲོ་དགོས་བྱུང་ཚེ་འགྲོ་མི་འདོད་ནས་ངུ་འབོད་ལུང་བ་གང་བ་ཞིག་བྱས་ཀྱང་འགྲོ་
དགོས་པར་འདུག འདི་ལ་གནམ་གྱི་རྒྱལ་མོའི་བཀའ་ལུང་ཟེར། མིའི་ནུས་པ་གནམ་
ལས་རྒྱལ་ནུས་པ་ཞིག་ཨེ་རེད་སོ་མཚམས་འདི་ནས་ཤེས་ཐུབ། རང་དབང་འདི་འདྲ་
བརྩོན་ལེན་བྱེད་ནུས་པ་ཞིག་བྱུང་ཨེ་ཡོད། འདི་ལ་དམངས་གཙོ་ཞིག་བྱེད་ཆོག་ན་ཕལ་
མོ་ཆེ་ཁ་འཆམ་ངེས་རེད་ཀྱང་བྱེད་དུ་ཨེ་ཡོད། ཐམས་ཅད་ལམ་ལུགས་ལ་རག་ལས་ཟེར་
མཁན་ཚོས་ཀྱང་འདི་ལ་ལམ་ལུགས་གསར་བ་ཞིག་འཛུགས་ཨེ་ནུས། ཞི་བདེ་ཟེར་བ་ལ་
རེ་སྨོན་ཆེན་པོ་ཞིག་གནའ་ནས་ད་བར་བཅང་ཡོད་མོད། དེ་ཡོང་ཚུལ་ཅི་འདྲ་ཞིག་ཡིན་
པ་ད་དུང་ཧ་མ་གོ་ས་ཡོད་དེ། ཚུར་ལ་འགྲམ་ལྕག་བར་མེད་གཞུས་ཀྱང་ཕར་ལ་ཚིག་
གཅིག་ཀྱང་མ་སྨྲས་ན་བཟོད་མོད། གལ་ཏེ་ང་ལ་སུ་ཞིག་གིས་གྲི་བསྣུན་ནས་བསད་པ་
ལ། གལ་ཏེ་ངས་རང་ཉིད་ཤི་བཞིན་དུ་ཁོ་ལ་སླར་གྲི་སྙན་པའི་བྱ་བ་རྩོམ་ནུས་ན། གལ་
ཏེ་ང་ལ་དེ་ལྟ་བུའི་གོ་སྐབས་ལེགས་པོ(ང་རང་ཡེ་ནས་སྐྲག་མི་དགོས་པ་ཞིག་གི་ངོས་ནས)
ཤར་ན། དེ་དུས་ངས་སྙིང་རྗེ་ཆེན་པོའམ་མ་མཐའ་ཡང་བསམ་ཤེས་བསྟེན་ཏེ་ཁོ་ལ་དྲི་མ་
བསྣུན་པ་ཡིན་ན་དེ་ཞི་བདེ་ཡོང་སྟངས་ཨེ་རེད། ཁྲོ་ལ་སླར་མི་ཁྲོ་བ། གཤེ་ལ་སླར་མི་
གཤེ་བ་ཞེས་རང་རེའི་གཙུག་ལག་གི་གདམས་པ་སྔར་ནས་ཡོད་མོད། ངོ་མཚར་ཆེ་བ་ནི་
དམ་པའི་ལྷ་ཆོས་གཙོ་བོ་མ་ཡིན་པར་འཇིག་རྟེན་མི་ཆོས་ཀྱི་རྟོགས་པ་སད་པ་ལ་བརྟེན་
ནས་ཕྱི་གླིང་པའི་བུད་མེད་ཅིག་ལ་ལྷག་མཐོང་དེ་ལྟ་བུ་ཞིག་འཁྲུངས་སོང་ཟེར་ཞིང་།
སྐད་ཆ་ཡང་དེ་འདྲའི་ཆེན་པོ་ཞིག་བྲིས་བཞག་པ་དེ་སྔོན་མཐོང་སོང་བས་ད་དུང་སེམས་
49



གཡུ་དྲུག་དཀར་དཔེ་ཚོགས། །
འགུལ་ཐེབས་པའི་རྒྱུན་མ་ཉམས་པ་ཕྲེང་ཕྲེང་ངེར་འདུག འོན་ཀྱང་བསམ་པ་རླབས་ཆེ་
བ་དེ་བས་ལྷག་ཅིག་མེད་ནའང་ལྷས་བྱིན་དྲག་པོའི་སྒྱོགས་རྡོ་འཕངས་ཚེ་འཇམ་མཉེན་
མེ་ཏོག་དག་ཏུ་བསྒྱུར་མ་ནུས་ན་ཕམ་པའི་ཕ་རོལ་ཏུ་ཕྱིན་པའི་རྒྱལ་ཁ་འདི་ལ་གོ་བ་ལེན་
ཤེས་མཁན་ག་ཚོད་ཅིག་ཡོད། དེ་ལ་ངང་སྒུག་གི་དུས་ཚོད་ཅི་ཙམ་གྲོན་འགྲོ། འདི་ཚོ་
གནད་ཆེ་ཡི་གཞན་ཚོ་ཆུང་ཆུང་རེད། ང་ལྟ་བུ་ཡིན་ན་ཅི་བྱས་ཀྱང་གྲོས་ཡོང་ངེས་ཁོ་
ཐག་རེད།
བདེན་པ་ཡིན་ཏེ། ང་ལ་མགོ་བོ་ཞིག་ནི་འདུག་མོད་འདི་ལྟ་བུའི་མགོ་བོ་ཤིན་ཏུ་
མང་པོ་རེད། མིག་ཅིག་ནི་ཡོད་མོད་ཉ་མོ་བཞིན་ཉིན་མཚན་མེད་པར་ཅེར་ནས་འདུག་
མི་ནུས་ལ། ཆུ་ཡི་ནང་ནས་ཀྱང་ཅེར་ནས་འདུག་མི་ནུས། ངས་མིག་ལྡེམ་པའི་ཡུན་ལ་
གཟུགས་བརྙན་མང་པོ་ཞིག་ཡལ་འགྲོ་བས་འཕྲོ་བརླག་ཆེན་པོ་བྱེད་ཀྱིན་འདུག སྣ་ལྟ་
བུ་ཞིག་ནི་འདུག་ཀྱང་གླང་པོ་ཆེ་འདྲ་བ་ཞིག་ལ་ཕྱོགས་མང་པོ་ནས་ཆ་ཙམ་ཡང་འགྲན་
མི་ནུས་པར་འདུག སྐེད་རགས་ཤིག་ངས་ཀྱང་དཀྲི་ཁུལ་བྱས་ཡོད་ཀྱང་ཁྲོ་ཆུའི་གྲོག་མ་
འདྲ་བ་ཞིག་གཞི་ནས་སྡོམ་ཐུབ་མེད། མགོ་ལ་རྭ་མེད་པ་ཅི་བཤད་ཡོད་དུ་ཆུགས་ཀྱང་
ལ་ཁའི་ཤ་བོ་རྭ་བཅུ་འདྲ་བ་ཞིག་མི་ཡོང་བ་མིག་བཙུམ་ནས་ཐག་གཅད་ཆོག རིན་ཐང་
ཟེར་བ་དེ་བརྐོ་བྱ་ཞིག་ཡིན་ན་སྙིང་རུས་ཀྱིས་ཕེར་ཡང་རང་ངོས་ངོ་མར་བརྟེན་དགོས་ན་
ཕར་ས་བསློགས་ཚད་ལས་ཚུར་སེན་མོ་དང་སོར་མོ་འདི་ཚོ་ཟད་གྲོན་ཆེ་འགྲོ་བ་ཞིག་ཏུ་
འོང་ངེས་པར་འདུག གྱང་རྩིག་པ་ལྟ་བུ་ཞིག་ཡིན་ན་རང་ལུས་འདོམ་པ་གང་དང་ལག་
པ་བསྣན་པས་འདོམ་ཕྱེད་དུ་མ་ལོངས་པ་འདི་ཙམ་ཞིག་ལས་མཐོ་བ་ཞིག་ཡོང་ལུགས་
མེད། བདེན་པ་གཡག་རོ་ཙམ་ཞིག་གིས་རྫུན་ལམ་བྲ་ཁུང་ཙམ་ཞིག་གཅོད་མི་ནུས་པའི་
དུས་འདིར་འདི་ཙམ་གྱིས་ཅི་ཞིག་བྱར་ཡོད། ལར་ངས་རིན་ཐང་དུ་བརྩི་བ་དེ་ཚོ་ཁྱོད་ཀྱི་
ས་ན་དེའི་ཟློག་པ་ཡིན་ཡང་ཅི་ཆ།།
50



i༔
་ན༔
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། #
ཡང་ན་འཁོར་བའི་སྡུག་བསྔལ་འདི་ཟད་སོང་ན་བཟང་ཤོས་དེ་ཡིན་ཡང་འདི་ལ་
ཟད་ལུགས་ཤིག་དགོས་ཀྱི། མིན་ན་ན་ཟུག་མི་ཚོར་བ་ཙམ་ཡོང་བས་ཅི་ཞིག་ཕན་ཏེ། ཨ་
ཁུ་སྟག་ལྟར་རང་གི་མིག་བླངས་པ་རང་ལ་བཟའ་རུ་བཅུག་པ་ཁ་ལ་ཞིམ་པོ་ཡོད་པ་དེས་
ཅི་ཞིག་ཕན། ཡང་ན་དེ་ཡང་མིན་ཏེ། ཨ་ཁ། ལྷུག་རྩོམ་ཟེར་བའི་བསླུ་བྲིད་སྐྱིད་པོ་དེས་
ངའི་སྙུ་གུ་ཁྲིད། སྐུ་གུས་ང་རང་ཁྲིད་ནས་ཐག་རིང་པོ་ཞིག་ཏུ་འཁྱམ་གྱིན་འདུག དེ་
བས་ད་ལྟ་ཉིད་དུ་ཕྱིར་ལོག་པ་དགའ། ཨ་རེ་ཤེ



448
གཡུ་དྲུག་དཀར་དཔེ་ཚོགས། །
ཆེད་དུ་བརྗོད་པའི་ངག་གི་ཕྲེང་བ་དད་
གདུང་སྤྲིན་གྱི་རྒྱ་མཚོ་འཁྱོམ་
པའི་རྦ་རླབས།
གངས་ཅན་མཁས་པའི་ཁྱུ་མཆོག་ཆེན་པོ་འཇམ་དབྱངས་བླ་མ་ཆོས་རྗེ་མི་ཕམ་རྒྱ་
མཚོའི་རྗེས་དྲན་ལ་ཆེད་བྲིས།
དེ་ཡང་ཕྱོགས་བཅུ་དུས་གསུམ་གྱི་ཁམས་ན་བཞུགས་པ་བདེ་གཤེགས་བྱང་སེམས་
མ་ལུས་པ་ཐམས་ཅད་ཀྱིས་འགྲོ་བའི་ཁམས་ལ་གཅིག་ཏུ་བརྩེ་བའི་སྙིང་རྗེའི་འཇུག་པ་
ལྷོད་པ་མེད་པའི་རྒྱུ་ལས་བསླངས་པའི་ཐུགས་བསྐྱེད་སྨོན་ལམ་དུས་སུ་བབས་ཤིང་།
དཔལ་ལྡན་འཛམ་བུ་གླིང་པའི་ས་ཆེན་པོའི་རྒྱ་ཕིབས་ཀྱི་ཁམས་སུ་འཚོ་བའི་ཆོས་ལྡན་
སྐྱེ་བོའི་ཚོགས་ཀྱི་སྤྱི་ཐུན་གྱི་སྐལ་བ་བཟང་པོ་མངོན་དུ་གྱུར་བའི་མཐུ་ལས། རྒྱལ་བ་
ཐམས་ཅད་ཀྱི་མཁྱེན་རབ་ཀྱི་ཕུང་པོ་གཅིག་ཏུ་བསྡུས་པའི་ཡེ་ཤེས་ཀྱི་ཐིག་ལེ་བཤེས་
52



ར་ཙཀྱི་
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ==
གཉེན་ཆེན་པོའི་རྣམ་པར་བཞེངས་པ་སྐྱེ་འགྲོའི་བསོད་ནམས་ཀྱི་མཆོད་སྡོང་གཅིག་པུ།
ངེས་པའི་དོན་དུ་རྒྱལ་བ་ཀུན་གྱི་ཡབ་ཏུ་ངེས་ནའང་ཐུན་མོང་གདུལ་བྱའི་སྣང་ངོར་རབ་
དཀར་ཀེ་ལ་ཤ་ཡི་ལྷུན་པོ་བརྗིད་ཆགས་པ་ཚར་དུ་དངར་བའི་དཔལ་གྱིས་མཚན་པ་
བསིལ་ལྡན་ཁ་བའི་ལྗོངས་ཀྱི་ཡུལ་གྲུ་རྒྱ་ཡངས་ཤིང་མཐའ་ཀླས་པ་ལས། ཡན་ལག་
བརྒྱད་ལྡན་གྱི་ཉལ་འགྲོ་ཟླ་ཀླུང་རིང་མོ་དལ་གྱིས་འབབ་པའི་འགྲམ། ཡུལ་སྐྱོང་ཆེན་པོ་
རྫ་རྒྱལ་འཕན་ཕྱུག་གིས་བདག་ཏུ་བཟུང་ཞིང་སངས་རྒྱས་བྱང་སེམས་དུ་མས་ཞབས་ཀྱིས་
བཅགས་ཤིང་བྱིན་གྱིས་བརླབས་པའི་གནས་མཆོག་ནེའུ་གསིང་མེ་ཏོག་གི་སྐྱེད་ཚལ་ཁོད་
ཡངས་པ་ལ་བུང་བའི་འདུ་འགོད་རྣམ་པར་འཕྲུལ་ཞིང་རྩེད་འཇོའི་དར་དིར་དབྱངས་སུ་
ལེན་པའི་ཡུལ་གྲུ་ཉམས་དགའ་བར་འཁོད་པའི་འབྲོག་སྡེ་ཆེན་པོ་ཆོས་ནོར་འདོད་དང་
ཐར་བ་སྟེ་ཕུན་ཚོགས་སྡེ་བཞིའི་དཔལ་གྱིས་མངོན་པར་མཐོ་བའི་བྱང་སྡེ་རྫ་ཆུ་ཁ་པར།
གངས་ཅན་གྱི་འགྲོ་བ་འདྲེན་པའི་གཡར་དམ་བསྙེལ་བ་མེད་པར་སྙིང་རྗེའི་ལྷ་མཆོག་
ཕྱག་ན་པད་མ་གང་ཉིད་བསམ་བཞིན་རྒྱལ་ཐབས་ཀྱི་འཁོར་ལོ་སྒྱུར་བའི་ཟོལ་གྱིས་བྱོན་
པ་བོད་རྒྱལ་བཙན་པོའི་ཕྲེང་བ་རིམ་བྱོན་ནས་ཆེན་པོ་རྒྱ་ཧོར་གྱི་སའི་ཚངས་པ་ཆེན་པོའི་
སྲིད་ལ་དབང་བསྒྱུར་བའི་གདུང་རྒྱུད་དུ་རིགས་ཀྱི་སྲིད་པ་བཟུང་ཞིང་མཚན་དཔེའི་མེ་
ཏོག་རྣམ་པར་བཞད་པ་རྒྱལ་རིགས་སཱ་ལའི་གདུང་རྒྱུད། ལང་ཚོའི་འཕེལ་བ་རྩོམ་པ་མེ་
ཏོག་གསར་བའི་གང་བུ་ཐོག་མར་འཛུམ་པའི་དུས་ནས་ཚེ་རབས་དུ་མར་གོམས་པའི་
བག་ཆགས་དཀར་པོ་མཐུ་བརྟས་པས། གཟུགས་བཟང་བ། ནད་མེད་པ། ཤེས་རབ་ཆེ་
བ་སོགས་མཐོ་རིས་ཀྱི་ཡོན་ཏན་བདུན་གྱིས་མངོན་པར་མཛེས་ཤིང་། སྙིང་རྗེའི་ནོར་
གྱིས་ཕྱུག་པ། དཔའ་རྩལ་དང་སྤོབས་པ་བདོ་བ། སྒྱུ་རྩལ་གྱི་ལས་ལ་མཁས་པ། དད་པ་
ཆེ་ཞིང་བག་དང་ལྡན་པ་སོགས་ཐུན་མིན་གྱི་ཡོན་ཏན་ཁྱད་དུ་ཐོན་ལ། ལྷག་པར་དུ་ལྷན་
སྐྱེས་ཀྱི་རྣམ་དཔྱོད་མེ་ལྟར་འབར་བས་ཤེས་པར་བྱ་བའི་གནས་མཐའ་དག་མཐོང་ཐོས་
53



༢ti
iI
གཡུ་དྲུག་དཀར་དཔེ་ཚོགས།
ཙམ་གྱིས་ཁོང་དུ་ཆུད་པའི་ཤེས་རབ་ཀྱི་རྩལ་ཆེན་གཏིང་ནས་རྫོགས་པའི་བྱང་ཆེན་སྤྲུལ་
བའི་ཟློས་གར། སྐུ་ན་ཕྲ་བའི་དུས་ནས་སངས་རྒྱས་གཉིས་པ་རྒྱལ་བ་མཚོ་སྐྱེས་རྡོ་རྗེའི་
བསྟན་པའི་སྒོར་ཞུགས་ཏེ། སར་གནས་ཀྱི་སེམས་དཔའ་ཆེན་པོ་རྫ་དཔལ་སྤྲུལ་ཨོ་རྒྱན་
འཇིགས་མེད་ཆོས་ཀྱི་དབང་པོ་དང་། བཀའ་བབས་བདུན་ལྡན་འཇམ་དབྱངས་མཁྱེན་
བརྩེའི་དབང་པོ། གསང་བའི་བདག་པོ་མི་ཡི་རྣམ་པར་རོལ་བ་ལབ་སྐྱབས་མགོན་དབང་
ཆེན་དགྱེས་རབ་རྡོ་རྗེ། འཁོར་ལོའི་མགོན་པོ་ཀོང་སྤྲུལ་བློ་གྲོས་མཐའ་ཡས་སོགས་སྐྱེས་
ཆེན་དུ་མའི་ཞབས་ཀྱི་པད་མོ་མཉེས་པ་གསུམ་གྱིས་ལེགས་པར་བསྙེན་པས་ཟབ་གསང་
ཆོས་ཀྱི་བདུད་རྩི་མཐའ་ཡས་པས་ཐུགས་རྒྱུད་གཏམས་ཤིང་། གསར་རྙིང་རིས་མེད་ཀྱི་རྡོ་
རྗེ་ཐེག་པའི་རྒྱུད་ལུང་མན་ངག་གི་གསང་བ་ཟབ་མོ་སྤྱི་དང་བཀའ་གཏེར་དག་སྣང་གིས་
བསྡུས་པའི་འོད་གསལ་རྡོ་རྗེ་རྩེ་མོའི་ཆོས་སྐོར་སྨིན་བྱེད་དབང་། གྲོལ་བྱེད་ཁྲིད། རྒྱབ་
རྟེན་ལུང་། མན་ངག་ཕྱག་བཞེས་དང་བཅས་པ་མནོག་ཆོས་ཐུན་མོང་མ་ཡིན་པ་ཐུགས་
ཀྱི་བུམ་པར་བསྐྱིལ་ལ། ཁྱད་པར་དུ་རྨོངས་པའི་དྲ་བ་དུམ་བུར་གཅོད་པའི་རལ་གྲིའི་
འཕྲུལ་འཁོར་ཕྲག་པའི་རྒྱན་དུ་ལྡེམ་པོར་སྐྱོད་པ་ཚེ་རབས་དུ་མའི་ལྷག་པའི་ལྷ་མཆོག་
ཡབ་གཅིག་འཇམ་དཔལ་དཔའ་བོས་མངོན་སུམ་རྗེས་སུ་བཟུང་ཞིང་བྱིན་གྱིས་བརླབས་
པས་མཁྱེན་རབ་ཀྱི་པད་མོ་རྣམ་པར་བཞད་དེ། སྒྲ་དང་ཚད་མ། བཟོ་དང་གསོ་བ། སྙན་
ངག་དང་མངོན་བརྗོད། སྡེབ་སྦྱོར་དང་ཟློས་གར། གཙུག་ལག་རྩིས་ཀྱི་རིག་པ་སོགས་
ཐུན་མོང་ཐ་སྙད་རིག་གནས་སྤྱི་དང་། ཐུན་མོང་མ་ཡིན་པ་ཟབ་པ་དང་རྒྱ་ཆེབའམ་མདོ་
དང་རྒྱུད་ཀྱིས་བསྡུས་པའི་བདེ་བར་གཤེགས་པའི་བསྟན་པ་རིན་པོ་ཆེ་རྩ་བ་ཡན་ལག་
དང་བཅས་པ་སྡུག་འབད་དང་ཨུ་ཚུགས་ལ་མ་ལྟོས་པར་ངལ་བ་མེད་པར་ཐུགས་ཀྱི་ཟེ་
འབྲུར་ཡོངས་སུ་སྨིན་པའི་པཎྜི་ཏ་ཆེན་པོ། ཐོས་པ་ཐ་མལ་དུ་མ་ལུས་པར་དེ་ཡི་བབ་ལ་
ལེགས་པར་བསམ་ཞིང་ཆོས་ཀྱི་གནད་ལ་དགོངས་པ་མཉམ་པར་བཞག་པ་ལས་རྒྱལ་ཚབ་
54



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། _r g
མི་ཕམ་མགོན་པོའི་དགོངས་པ་དང་ཤིང་རྟ་ཆེན་པོའི་ལྟ་བ་དབྱེར་མེད་རོ་གཅིག་ཏུ་
གཟིགས་ཤིང་། ཟབ་མོ་སྔ་འགྱུར་གྱི་བསྟན་པ་ལ་ཐུན་མིན་གྱི་ངེས་ཤེས་འཁྲུངས། ཆོས་
དང་དོན་དང་ངེས་ཚིག་དང་སྤོབས་པ་སྟེ་སོ་སོ་ཡང་དག་རིག་པ་བཞི་ཡི་དཔྱད་སྟོབས་ལ་
བརྟེན་ནས་ཆོས་དང་ཆོས་མིན་རྣམ་པར་འབྱེད་པའི་སྤྱན་དཀྱུས་རིང་དུ་ཕྱིན་ཏེ། རིགས་
པའི་དཔྱད་སྒོ་མཐའ་ཡས་པ་མཁྱེན་དཔྱོད་ནམ་མཁའི་ཀློང་ནས་རྙེད་ཅིང་། རང་བྱུང་ཡེ་
ཤེས་ཀྱི་དགོངས་པ་ཆོས་ཉིད་དང་མཉམ་པར་འདྲེས་ཏེ་བརྗེད་པ་མེད་པ་དྲན་པའི་གཏེར་
དང༌། བློ་གྲོས་རབ་ཏུ་འབྱེད་པ་བློ་གྲོས་ཀྱི་གཏེར། མདོ་སྡེ་ཐམས་ཅད་ཀྱི་རྣམ་པ་ཁོང་དུ་
ཆུད་པ་རྟོགས་པའི་གཏེར། ཐོས་པ་ཐམས་ཅད་ཀུན་ཏུ་འཛིན་པ་གཟུངས་ཀྱི་གཏེར།
ལེགས་པར་བཤད་པས་སེམས་ཅན་ཐམས་ཅད་ཚིམ་པར་བྱེད་པ་སྤོབས་པའི་གཏེར། དམ་
པའི་ཆོས་ཡོངས་སུ་སྲུང་བ་ཆོས་ཀྱི་གཏེར། དཀོན་མཆོག་གསུམ་གྱི་རིགས་རྒྱུད་མི་
གཅོད་པ་བྱང་ཆུབ་སེམས་ཀྱི་གཏེར། མི་སྐྱེ་བའི་ཆོས་ལ་བཟོད་པ་ཐོབ་པ་སྒྲུབ་པའི་
གཏེར་ཏེ་འཇིགས་བྲལ་སྤོབས་པའི་གཏེར་ཆེན་བརྒྱད་ལ་ཀུན་ནས་དབང་བར་གྱུར་པའི་
རྟོགས་ལྡན་གྱི་དབང་ཕྱུག དུལ་བ་དང་། ཞི་བ་དང་། ཉེ་བར་ཞི་བ་དང་། ཡོན་ཏན་
ལྷག་པ་དང་། ལུང་གིས་ཕྱུག་པ་དང་། བརྩེ་བའི་བདག་ཉིད་དུ་གྱུར་བ་སོགས་སློབ་
དཔོན་ཆེན་པོའི་ཁྱད་ཆོས་བཅུ་དྲུག་དང་ལྡན་པའི་ཆེ་བ་དུ་མས་བཤེས་གཉེན་མཆོག་གི་
ཁྲི་འཕང་མཐོན་པོར་འཇིགས་པ་མེད་པར་འཛེགས་ཏེ། མི་ཟད་ཆོས་ཀྱི་དབྱིངས་ཆེན་པོ་
ནམ་མཁའ་མཛོད་ཀྱི་སྒོ་འཕར་ཡངས་པར་ཕྱེས་ནས་ཤཱཀྱའི་རྒྱལ་པོས་གསུངས། ཤིང་རྟ་
ཆེན་པོས་བརྒྱུད། རིག་པ་འཛིན་པས་བསྒོམ། པཎྜི་ཏས་བཤད། ལོ་ཙཱ་པས་བསྒྱུར་བའི་
གསུང་རབ་རྒྱུད་སྡེ་བཤད་ཡམས་ཀྱི་དྲི་མས་མ་སྦགས་པ་ནས་ཐུན་མོང་གཙུག་ལག་རིག་
གནས་ཀྱི་བདུད་རྩིའི་རྒྱུན་བཟང་ཚུན་ཆད་འཛད་མེད་གང་གཱའི་རྒྱུན་ལྟར་འཇོ་བར་
མཛད་པས། སྐལ་ལྡན་གྱི་བུ་སློབ་མཐའ་ཡས་པ་རིག་པའི་སྟེགས་བུ་མཐོན་པོར་བཀོད་
55



༡༧༽
བ གཡུ་དྲུག་དཀར་དཔེ་ཚོགས།
ཅིང་། སྨིན་གྲོལ་གྱི་ས་ལ་ཚོམ་བུ་ཁྱུ་འདེད་མཛད་པ་དང་། ལྷག་པར་དུ་མཁས་པས་
དྲེགས་ཤིང་རྟོགས་པར་བརློམས་པ་ཕལ་ཆེར་ཞིག་རྨོངས་ཤིང་རྟོགས་དཀའི་རྒྱ་རུ་འཇུག་
པར་བྱེད་པ་ཟབ་མོ་ལྟ་བའི་དེ་ཉིད་སྟོན་པའི་གཞུང་ཆེན་པོ་ཤེར་ཕྱིན་དང་དབུ་མ་རྒྱན་
འཇུག་སོགས་དགེ་བའི་བཤེས་གཉེན་དག་ལས་བཤད་ལུང་གི་རྒྱུན་རེ་གསན་ཙམ་ནས་
ཕར་ལ་ཟླ་བ་དུ་མར་ལྗགས་ཁྲིད་མཛད་པས་དེ་དག་ལེགས་བཤད་གསར་བས་ཐུགས་ཡིད་
ཚིམས་ཏེ་བསྔགས་བརྗོད་ཀྱི་མེ་ཏོག་འཐོར་བར་མཛད་པའི་གཏམ་འཕགས་བོད་ཀྱི་རིག་
པ་སྨྲ་བའི་རྣམ་ཐར་ལ་སྔར་མ་གྲགས་པའི་ངོ་མཚར་གྱི་དོ་ཤལ་ཕྱོགས་ཀྱི་བུ་མོའི་རྣ་བ་ལ་
གསར་དུ་འགོད་པར་མཛད་པའི་འཆད་པའི་དབང་ཕྱུག རྡོ་རྗེ་འཆང་འཇམ་དབྱངས་
མཁྱེན་བརྩེའི་དབང་པོ་སོགས་ནས་བཀའི་གནང་བ་ཐོབ་པས་བསྐུལ་ཏེ། ནང་བསྟན་
ཐེག་པ་ཆེ་ཆུང་གི་སྡེ་སྣོད་དང་། སྔགས་ཕྱི་ནང་གི་རྒྱུད་སྡེ། དེ་ལས་འཕགས་བོད་མཁས་
གྲུབ་ཀྱིས་བྱས་པའི་དགོངས་འགྲེལ། རང་གཞན་གྱི་ལྟ་བ་དང་གྲུབ་མཐའི་ཁས་ལེན།
ཐུན་མོང་ཐུན་མིན་གྱི་དགོངས་པ་ཟབ་མོའི་གནད་སོགས་ནས་ཡོངས་སུ་གྲགས་པ་དང་མ་
གྲགས་པའི་ཤེས་པར་བྱ་བའི་གནས་མཐའ་ཡས་པར་བློ་གྲོས་ཀྱི་འོད་སྣང་སྤྲོས་པ་ཙམ་
གྱིས་ཐུན་མིན་གྱི་རྟོགས་པ་དང་ངེས་ཤེས་གཞན་དག་གིས་བསྐལ་བ་བརྒྱ་ཕྲག་གི་བར་དུ་
བཙལ་ཡང་རྙེད་དུ་མེད་པ་དགོངས་པ་ཡེ་ཤེས་ཀྱི་ཀློང་བརྡོལ་བ་རྒྱལ་བ་དགྱེས་པའི་ལམ་
བཟང་དང་རྗེས་སུ་མཐུན་ཞིང་། ཟབ་གསང་རིག་པའི་སྦས་ཡུལ་མངོན་པར་སྟོན་པ་ལུང་
རིགས་ཚད་མས་གཏན་ལ་ཕབས་ཏེ་ལེགས་བཤད་གླེགས་བམ་གྱི་པུ་སྟི་དཔངས་མཐོ་བར་
བརྩེགས་ཤིང༌། དེ་ཐམས་ཅད་ཀྱང་ཕྱི་གྲུབ་མཐའི་རྐང་ཚུགས་པ། ནང་ཉམས་ལེན་
གནད་དུ་དྲིལ་བ། གསང་བ་བྱིན་རླབས་ཀྱི་དྲོད་མ་ཡལ་བ། སོ་སོ་ཤེས་རིག་གི་གསང་བ་
ཟབ་མོ་དམར་རྗེན་དུ་སྟོན་པ་ཤ་སྟག་ཡིན་པས་ད་ལྟ་བོད་ཙམ་དུ་མ་ཟད་འཛམ་བུ་གླིང་
པའི་འགྲོ་བ་སྐལ་བ་དང་ལྡན་པ་དག་གི་ཐུན་མོང་གི་སྤྱི་ནོར་དུ་སྤེལ་བར་མཛད་པའི་སྨྲ་
56



འJ་བབ
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -
བའི་ཉི་མ། ཟབ་གསང་ལེགས་བཤད་ཀྱི་སྙིང་པོ་དེ་དག་གི་རྒྱབ་རྟེན་གྱི་ཚུལ་དུ་བསྟན་པ་
རིན་པོ་ཆེ་ལ་གཅིག་ཏུ་དཀར་བའི་ཀུན་སློང་ལ་ཀུན་རིག་ཡེ་ཤེས་ཀྱི་སྤྱན་དང་ལྡན་པ་
དག་དཔང་པོར་བཞག་ནས། ཤིང་རྟ་ཆེན་པོའི་རིགས་པའི་སྲོལ་དང་སྒོ་བསྟུན་ཏེ་ཁ་བའི་
ལྗོངས་ཀྱི་རབ་འབྱམས་རིགས་པ་སྨྲ་བའི་ཁྱུ་མཆོག་གསེར་གྱི་ལྷུན་པོ་ཚར་དུ་དངར་བའི་
དབུས་སུ་བརྒལ་བརྟག་སེང་གེའི་གད་རྒྱངས་འཇིགས་པ་མེད་པར་བསྒྲགས་ཤིང་། ལུང་
རིགས་རྡོ་རྗེའི་སྐྱིན་ཐང་ཡང་ཡང་སྤྲོ་བར་མཛད་པ་ལ་རྒྱབ་རྟེན་ལུང་གི་རི་བོ་རྨང་བརྟན་
པ། དམ་བཅའ་རྡོ་རྗེའི་མདུད་པ་རྒྱ་དམ་པ། རྒོལ་བ་རིགས་པའི་མེ་ལྕེ་དབལ་ཚ་བ།
སྤོབས་པ་གླང་པོའི་སྟོབས་འགྲོས་སྟབས་བརླིང་བ། གཟི་བརྗིད་སེང་གེའི་འགྱིང་ཚུགས་
རྔམ་ཆེ་བ། ཐལ་ངག་རྡོ་རྗེའི་ཚིག་གི་ཕྲེང་བ་ཚུན་ཆད་ཟབ་པ། བརླིང་བ། གནད་དུ་
ཁེལ་བ། གཏིང་དུ་ཕྱིན་པ་ཤ་སྟག་བྱུང་བས། སཱ་ལའི་ལྗོངས་ཀྱི་རིགས་པ་སྨྲ་བའི་ཁྱུ་
མཆོག་ཆེ་བའི་ཆེ་བར་ཕྱིན་པའི་རྩོད་པའི་ཟླ་བོ་དག་གིས་ཀྱང་རྩོད་པའི་ཁྲི་འཕང་ལས་
བབས་ཏེ་ཡི་རང་དང་ལེགས་སོ་དབང་མེད་དུ་བརྗོད་ཅིང་། བསྔགས་བརྗོད་ཀྱི་མེ་ཏོག་
འགྲེམ་པར་བྱེད་པའི་ཕྱོགས་ལས་རྣམ་པར་རྒྱལ་བའི་རྩོད་པའི་རྒྱལ་ཐབས་ལ་མངའ་
དབང་བསྒྱུར་ཏེ། རྒྱལ་བའི་བསྟན་ལ་བྱི་དོར་དང་སྔ་འགྱུར་རྡོ་རྗེ་ཐེག་པའི་བསྟན་པ་རི་
མོའི་མར་མེ་ལྟ་བུར་གྱུར་བ་ཉིད་ཟླའི་འོད་ལ་འགྲན་པའི་གོ་འཕང་དུ་བཀོད་པ་དང་།
རྒོལ་དང་ཕྱི་རྒོལ་གང་གི་སྐབས་སུའང་ལྟར་སྣང་གི་རིགས་པ་དང༌། ཕྱོགས་ལྷུང་གི་
འཐེན་འཁྱེར། མ་དག་པའི་ཀུན་སློང་། ངན་གཡོ་དང་ཆགས་སྡང་སོགས་ཀྱི་དྲི་མ་ཕྲ་མོ་
ཙམ་གྱིས་ཀྱང་གཞར་ཡང་མ་གོས་པར་གནས་ལུགས་དང་འབྲེལ་བ་ཆོས་དང་མཐུན་པ་
འབའ་ཞིག་ཏུ་བྱུང་ཞིང་བསྟན་འཛིན་གྱི་སྐྱེས་བུ་ཆེན་པོའི་རང་བཞིན་མངོན་པར་
གསལ་བས་གནས་དུས་ལ་མ་ལྟོས་པའི་ཁ་བའི་ལྗོངས་ཀྱི་རྩོད་ངག་གི་རིག་པ་སྨྲ་བ་ཀུན་
གྱི་མིག་ལྟོས་སུ་གྱུར་བའི་རིགས་པའི་སེང་ཆེན། དེ་ཡང་མཁས་ཚུལ་ཙམ་གྱི་ངང་དུ་མ་
57



བྷ
8..
གཡུ་དྲུག་དཀར་དཔེ་ཚོགས། །
བཞུགས་པར་འདི་སྣང་ཆོས་བརྒྱད་ཀྱི་སྤྲོས་པ་ཐམས་ཅད་སོག་མའི་རྩྭ་ལྟར་དོར། འཁོར་
བའི་ཕུན་ཚོགས་མཐའ་དག་དུག་སྦྲུལ་གྱི་ཚང་དང་མེ་མུར་གྱི་འོབས་ལྟར་གཟིགས་ཏེ།
མཁས་འདོད་ཀྱི་ཅོ་འདྲི། བཙུན་སྙེམས་ཀྱི་བཅོས་ཚུགས། ཆེ་རློམས་ཀྱི་འགྱིང་བག སྐུ་
འཁོར་གྱི་ཤོམ་ར་སོགས་གཏན་དུ་སྤངས་ནས། དབེན་པའི་གནས་དང་འཁོས་ཆུང་གི་
ཡུལ་འབའ་ཞིག་བདག་གིར་བཞེས་ཤིང་ཐོས་པ་རྒྱལ་བའི་བཀའ་དང་ངེས་དོན་དགོངས་
འགྲེལ་གྱི་སྙིང་བོ་མ་ལུས་པ་བྱང་ཆུབ་མཆོག་ཏུ་བགྲོད་པའི་ཐབས་སམ་དེའི་ཡན་ལག་ཅི་
རིགས་སུ་བསྡུས་ནས་ཐུགས་ཉམས་སུ་བསྟར་ཞིང་། གང་ཁས་བླངས་པའི་ཚུལ་ཁྲིམས་ཀྱི་
བསླབ་པ་མཐའ་དག་ཁས་ལེན་ལ་དཔའ་བ་ཙམ་མ་ཡིན་པར་ཇི་ལྟར་ཁས་བླངས་པའི་
བཅས་མཚམས་ཕྲ་མོ་ཙམ་ལས་ཀྱང་མི་འདའ་བར་མཛད་པ་དང༌། ཉམས་རྟོགས་ཀྱི་རྫིག་
གཏམ་དང་ལྟར་སྣང་གི་རིགས་འཕྲུལ་སོགས་ཀྱི་དྲི་མ་ཕྲ་མོས་ཀྱང་གོས་པ་མེད་པར་ཞི་
དུལ་བག་ཡོད་ཀྱི་བཙུན་ཚུགས་མ་བཅོས་ཤུགས་འབྱུང་དུ་ཤར་བ་ཐོས་པས་བདག་རྒྱུད་
གྲོལ་བའི་མིག་ལྟོས་བླ་ན་མེད་པར་གྱུར་བ་ངེས་པ་དོན་གྱི་འདུལ་འཛིན། ཁྱད་པར་འདུ་
འཛིའི་གཡེང་བ་རྣམ་པར་སྤངས་ཏེ་ཨོ་རྒྱན་པད་མ་རྒྱལ་པོས་བྱིན་གྱིས་བརླབས་པའི་
སྒྲུབ་པའི་གནས་མཆོག་དག་ཏུ་འགྲོ་བ་མི་ཡི་ཚེ་ལོ་བཅུ་ཕྲག་མང་པོར་ཁ་བའི་ལྗོངས་ཀྱི་
སྒྲུབ་རྒྱུད་ཤིང་རྟ་བརྒྱད་ཀྱི་ཆོས་ཀྱི་བབ་དང་དགོངས་པའི་གནད་ལ་མཉམ་པར་བཞག་
ཅིང་། བསྙེན་སྒྲུབ་བཟླས་བརྗོད་དང་ཟབ་གསང་རིམ་གཉིས་ཀྱི་རྣལ་འབྱོར་ལ་གཅིག་ཏུ་
བརྩོན་པར་མཛད་དེ། གསར་རྙིང་རྒྱུད་སྡེ་ཟབ་མོའི་བབ་སོ་དང་མཐུན་པར་ཉམས་
བཞེས་སུ་བསྟར་བས། རྩ་རླུང་ཐིག་ལེའི་རྣལ་འབྱོར་ཚད་དུ་སོན་ཅིང་རྡོ་རྗེའི་ས་ལམ་
ཅིག་ཆར་རྫོགས་ཏེ་རྣམ་ཀུན་མཆོག་ལྡན་གྱི་སྟོང་ཉིད་དང་ལྷན་སྐྱེས་བདེ་བ་ཆེན་པོ་ཟུང་
དུ་འཇུག་པའི་ཁ་སྦྱོར་ཡན་ལག་བདུན་ལྡན་གྱི་དཀྱིལ་འཁོར་ཆེན་པོའི་ཟབ་ཆོས་ཉམས་
བཞེས་ཀྱི་མཐུ་ལས་ཆོས་སྐུའི་ཡེ་ཤེས་ཀྱི་དགོངས་པའི་རྩལ་ཆེན་ནང་ནས་རྫོགས་ཏེ་སྣང་
58



པ་ངའ་
2
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ==
སྤྱོད་ཐམས་ཅད་བདེ་ཆེན་སྒྱུ་འཕྲུལ་དྲ་བའི་དཀྱིལ་འཁོར་གྱི་རོལ་རྩེད་དུ་འབྱམས་སུ་
ཀླས་པ་རིག་འཛིན་རྣམ་བཞིའི་རྒྱལ་ཐབས་ལ་དབང་བ་དང༌། ཁྱད་པར་ཚེ་རབས་དུ་
མའི་མེ་ཏོག་ཕོགས་པའི་ཟབ་ཆོས་ཀྱི་སྐལ་བ་འོད་གསལ་རྡོ་རྗེ་ཐེག་པའི་ཟབ་ལམ་ཉམས་
བཞེས་ཀྱི་མཐུ་ལས། ཁྲེག་ཆོད་ལྟ་བའི་ལང་ཚོ་སྟོབས་སུ་བདོ་ཞིང༌། ལྷུན་གྲུབ་འོད་
གསལ་གྱི་སྣང་བ་རྣམ་པ་བཞིའི་རྩལ་ཆེན་ཡོངས་སུ་རྫོགས་པས་ཆོས་ཉིད་ཡིད་དཔྱོད་དུ་
མ་ལུས་པར་མངོན་སུམ་ཚད་ལ་ཕེབས་ནས། སྐུ་གསུམ་རང་སྣང་ཤེས་རབ་རང་བྱུང་གི་
སྒྲོན་མ་གནས་ལུགས་དོན་གྱི་འཇམ་དཔལ་གདོད་མའི་མགོན་པོའི་དགོངས་པའི་ཀློང་དུ་
ཁྱད་ཆོས་དྲུག་ལྡན་གྱི་བྱང་ཆུབ་ཆེན་པོ་ཀུན་མཁྱེན་ཡེ་ཤེས་མཆོག་གི་གོ་འཕང་མངོན་དུ་
བྱས་ཤིང་། སངས་རྒྱས་ཀུན་གྱི་སྤྱི་མེས་ཆེན་པོ་ཐེག་མཆོག་འོད་གསལ་རྡོ་རྗེ་སྙིང་པོའི་
ཤིང་རྟའི་ཚུལ་དུ་བཞུགས་པའི་གསང་བ་རྣལ་འབྱོར་གྱི་དབང་ཕྱུག ཐུན་མོང་གི་སེམས་
ཅན་གྱི་སྣང་ངོར་ཡང་དྲེགས་པ་བྲན་དུ་ཁོལ། སྲིད་པ་ཟིལ་གྱིས་མནན། སྣང་སེམས་
དབང་དུ་འདུས་ཏེ། ལྐོག་གྱུར་གཟིགས་པ། གཞན་སེམས་མཁྱེན་པ། ཆུ་བོ་ཟློག་པ། རི་
བོ་རྟིབ་པ། དྲག་པོ་སྐྱོགས་ཀྱི་མངོན་སྤྱོད་གྲུབ་པ་སོགས་སྣང་སྲིད་འཁོར་འདས་ཀྱི་ཆོས་
ལ་སྒྱུ་མའི་རྩེད་མོའི་རོལ་བ་འབྱམས་སུ་ཀླས་པས་བསྟན་དང་བསྟན་འཛིན་གྱི་ཆེ་བ་སྦས་
ཀྱང་མངོན་པར་ཐོན་པ་དང་དཔག་ཡས་སྙིགས་དུས་ཀྱི་སྐྱེ་བོ་དག་ཀྱང་དད་པ་དང་དག་
སྣང་གི་ས་ལ་འགོད་པར་བྱེད་པའི་གྲུབ་བརྙེས་ཀྱི་རིག་འཛིན། མདོར་ན་མདོ་རྒྱུད་རྒྱ་
མཚོའི་དགོངས་དོན་ལ་གཏུག་པ་མེད་པར་མཁྱེན་རབ་ཀྱི་དབང་ཕྱུག་དཔལ་ལྡན་འཛམ་
བུ་གླིང་གི་རྒྱན་དུ་བཞེངས་པའི་པཎྜི་ཏ་ཆེན་པོ། རིམ་གཉིས་རྣལ་འབྱོར་བརྟན་པོས་གྲུབ་
པའི་ས་ལམ་ཅིག་ཆར་རྫོགས་ཏེ་ཁྱབ་བདག་གདོད་མའི་མགོན་པོའི་ས་རུ་ཕྱིན་པའི་གྲུབ་
པའི་དབང་ཕྱུག ལས་ངན་བག་ཆགས་དྲག་པོས་འཁོར་བར་འཕྱན་པ་མར་གྱུར་འགྲོ་
བའི་ཚོགས་ཀུན་མ་ལུས་བྱང་ཆུབ་ཆེན་པོའི་ས་ལ་འགོད་ཕྱིར་གངྒཱའི་བྱེ་སྙེད་ཀྱི་སྐུ་སྲོག་
59



གཡུ་དྲུག་དཀར་དཔེ་ཚོགས།
གཏོང་བ་ལ་ཕངས་པ་མེད་པའི་རྒྱལ་སྲས་བྱང་ཆུབ་སེམས་དཔའ། ཆེ་དགུའི་གཙུག་ཏུ་
བཀུར་ཞིང་རྣམ་བཞིའི་ཕྲིན་ལས་ཀྱི་འཇུག་པ་རྒྱ་མཚོའི་ཕ་མཐར་སོན་ཀྱང་བྱ་བྲལ་ཀུན་
སྤུངས་ཆེན་པོའི་བརྟུལ་ཞུགས་ལས་མི་འདའ་བའི་སྒྲུབ་རྒྱུད་ཀྱི་རྒྱལ་པོ། འཆད་རྩོད་རྩོམ་
གསུམ་གྱི་མཛད་པ་མཆོག་གིས་རྒྱལ་བའི་བསྟན་པ་སྤྱི་དང་ཀུན་མཁྱེན་མཚོ་སྐྱེས་རྡོ་
རྗེའི་རང་ལུགས་ཀྱི་རྒྱལ་མཚན་སྲིད་པའི་རྩེ་མོར་བསྟོད་པའི་བསྟན་འཛིན་གྱི་ཁྱུ་མཆོག
ཆོས་ཀྱི་བླ་མ། འགྲོ་བའི་འདྲེན་པ། རྒྱལ་བའི་གདུང་འཚོབ། རིགས་པའི་ས་མཁན།
སྨྲ་བའི་ཉི་མ། ཆེ་བའི་ཡོན་ཏན་དཔག་ཏུ་མེད་པས་གངས་རིའི་ལྗོངས་ཀྱི་ཆེ་དགུའི་རལ་
བར་ཞབས་སེན་འགོད་པའི་མངའ་བདག་ཀུན་འདུས་རིག་པའི་གཏེར་ཆེན་དོན་གྱི་སླད་
དུ་མཚན་ནས་སྨྲོས་པ། ༧ཆོས་རྗེ་མི་ཕམ་འཇམ་དབྱངས་རྣལ་རྒྱལ་རྒྱ་མཚོ་ཞེས་ཆེ་བཞི་
ལྡན་གྱི་མཚན་གྱི་ཅོད་པན་སྲིད་པའི་རྩེ་མོར་གཡོ་བ་ཁོང་ནི་ཟབ་གསང་རྒྱལ་བའི་བསྟན་
པ་རིན་པོ་ཆེས་གཙོ་བྱས་པའི་གངས་ཅན་རིག་པའི་གནས་སྤྱི་དང་བྱེ་བྲག་ཀུན་ལ་མཛད་
རྗེས་འགྲན་ཟླ་དང་བྲལ་ཞིང་། བོད་ཙམ་དུ་མ་ཟད་འཛམ་གླིང་མི་ཡི་རིགས་སྤྱི་ལ་བཞག་
པ་མི་དམན་པ་བརྒྱ་ལམ་དུ་ན་ལན་རེ་ཙམ་ལས་རྙེད་དུ་མེད་པ་ཨུ་དུམ་ཝ་རའི་ལྗོན་པ་
མཆོག་དང་ཀུན་ནས་མཚུངས་སོ། །
དེ་ལྟ་བུས་ན་སྐྱེས་བུ་ཆེན་པོ་དེ་ཉིད་སྐུ་དངོས་སུ་འཚོ་ཞིང་གཞེས་པའི་དུས་ཀྱི་
གདུལ་བྱའི་ཚད་དང་ཕྲིན་ལས་ཀྱི་བ་དན་དཀར་པོ་འཇིག་རྟེན་གསུམ་གྱི་ཁོངས་ན་
མངོན་པར་འཕྱོ་བའི་ཚུལ་ནི་རེ་ཞིག་སྤྲོ་བའི་རྔོ་མི་ཐོགས་མོད། སྐྱེས་བུ་ཆེན་པོ་དེ་ཉིད་
དགོངས་པ་ཆོས་དབྱིངས་སུ་མནལ་བའི་ཚུལ་མཛད་ནས་འགྲོ་བ་མི་ཡི་བགྲང་བྱ་བརྒྱ་
ཕྲག་ཏུ་ལོན་པའི་རིང་ལ་གསུང་སྐྱེས་འཕགས་པའི་གང་ཟག་སློབ་བུ་ཡང་སློབ་དང་
བཅས་བརྒྱུད་པ་ཟམ་མ་ཆད་པ་ཕྱོགས་དུས་ཀྱི་འཁོར་ལོ་ཀུན་ནས་འགེངས་པར་མཆེད་
པ་དང་། ཁྱད་པར་མཆོག་གི་མཛད་པ་གཟི་བརྗིད་གསུང་གི་གསང་བ་ཟབ་མོ་འགྲོ་ཁམས་
་་་



སའིཏཾ 3ཏོ
སར་བཟ
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཟླ་
ནམ་མཁའི་རྒྱ་ཁྱོན་དུ་སྒྲ་དང་ཡི་གེའི་གཟུགས་ཀྱིས་ཀུན་ཏུ་བརྡལ་བས། མཆོག་དམན་
གྱི་འགྲོ་བ་སོ་སོས་རང་རང་གི་སྐལ་བ་དང་འཚམ་པའི་བགོས་སྐལ་ལོངས་སུ་སྤྱད་པས་
མངོན་མཐོ་དང་ངེས་ལེགས་ཀྱི་ཐེམ་སྐས་ཟིན་པར་གྱུར་ཅིང་། སྐྱེ་བོ་ཕལ་བ་དག་ཀྱང་
དངོས་ཤུགས་གང་རུང་ནས་ཉེས་པའི་གཡང་ས་ལས་བཟློག་ཅིང་ལེགས་པའི་ལམ་དུ་
དཀྲི་བའི་རྒྱུ་རུ་རང་བཞིན་གྱིས་གྱུར་པ་སྨྲོས་མ་དགོས་ལ། ཚར་གཅོད་རྗེས་འཛིན་ཀུན་
ཤེས་དང་བཅས་པ་རིག་པའི་གནས་ཀུན་ལ་ཡོ་བ་བཅོས། འཁྲུགས་པ་སྡེབས། ཆད་པ་
བསྐངས། སྟོང་བ་བསབ་པའི་ལག་རྟགས་འགྲན་པའི་ཟླ་ཐམས་ཅད་དང་བྲལ་བའི་ཆེ་
བ་ཀུན་ལས་ལྷག་གེར་ཐོན་པས་ན། ཐ་ན་རིགས་རྒྱུད་དང་དེའི་རིག་གནས་སྤྱིའི་དབུ་
འཕང་རེ་ཞིག་དམད་པས་རྐྱེན་བྱས་གདོང་ལ་མཚམས་སྤྲིན་དམར་པོའི་མདངས་ཀྱིས་
བག་མི་ཕེབས་པར་གྱུར་བ་དག་ལའང་ལ་རྒྱ་དང་ཁོག་དཔུང་གི་དབུགས་དབྱུང་གསར་
བ་སྦྱིན་པ་ཁོ་ནའི་བཀའ་དྲིན་ཡང་སུ་ཡིས་བརྗོད་པར་ནུས་ཏེ་མི་ནུས་སོ། །དེ་ལྟར་ན་
དངོས་དང་བརྒྱུད་ནས་ཁྱེད་ཀྱི་བྱིན་རླབས་ཀྱི་ཕ་ཕོགས་ལ་དབང་བ་དང༌། ཁྱེད་ཀྱི་ཤེས་
རབ་མཆོག་གི་བགོས་སྐལ་ཐོབ་པ་དང་། ཁྱེད་ཀྱི་ཐུགས་རྗེའི་གྲིབ་བསིལ་དུ་འཚོ་བ་དང་།
ཁྱེད་ཀྱི་འབངས་ཀྱི་གྲལ་མཐར་འཁོད་པ་དང་། ཁྱེད་ཀྱི་མཚན་ཙམ་ཐོས་པ་ལ་གུས་པ་
དང་མོས་པས་འཇུག་པ་ཡན་ཆད་མཆོག་དམན་ཀུན་གྱིས་དེ་རིང་རྗེས་དྲན་གྱི་ཉིན་མོ་
འདི་ལ་ཁྱེད་ཀྱིས་འཛམ་བུ་གླིང་པའི་ས་ཆེན་པོའི་རྒྱ་ཕིབས་འདི་ཉིད་ལ་ཉམས་པ་མེད་
པའི་གཟི་བྱིན་གྱི་འོད་སྣང་དཀར་པོ་ལན་གཅིག་བྱུགས་པར་རྗེས་སུ་ཡི་རང་ཞུ་ཞིང་།
སྔར་དུས་གཟར་སོགས་ཀྱི་དབང་གིས་མ་ཤེས་པའི་ནོངས་པ་སྙིང་ནས་འཆགས་ལ། དེང་
བཀའ་དྲིན་ལ་བཀའ་དྲིན་དུ་འདུ་ཤེས་པའི་སྒོ་ནས་གུས་འདུད་རྣམ་པར་ཞུ་བ་དང་།
སླད་ཀྱི་ཆ་ལ་དམིགས་ཏེ་ཁྱེད་ཉིད་ཡིད་ལ་བྱས་ནས་མོས་གུས་དད་གདུང་གི་སེམས་ཀྱི་
འགྱུ་བ་རྒྱ་མཚོའི་རྦ་རླབས་བཞིན་འཁྱོམ། ལུས་ཀྱི་བ་སྤུ་གཡོ། མིག་ལ་མཆི་མ་འཁྲུགས།
61



གཡུ་དྲུག་དཀར་དཔེ་ཚོགས།
ལག་པས་ཐལ་མོ་སྦྱར་ཏེ། ཕ་མཐའ་མི་མངོན་པའི་ནགས་ཀླུང་ཆེན་པོ་རླུང་གིས་བསྐྱོད་
པའི་ལྗོན་ཤིང་གི་ཡལ་འདབ་རྦ་རླབས་སུ་སྐྱོམ་པ་ལྟ་བུ་ཟད་མི་ཤེས་པ་མི་ཚོགས་ཀྱི་རྒྱ་
མཚོ་ཆེན་པོས་ཆབས་གཅིག་ཏུ་དད་ཕྱག་བདུན་ཕྲུག་ཏུ་འཚལ་བ་དང་ལྷན་ཅིག མགྲིན་
ངག་སྙན་ལ་གདངས་དབྱངས་རིང་པོས་བླ་མ་མི་ཕམ་ཞེས་གདུང་དབྱངས་དུས་གཅིག་ཏུ་
འབོད་ན། ཉམ་ཐག་འགྲོ་བ་གཞར་ཡང་མི་འདོར་བའི་རྗེས་འཛིན་གྱི་གཡར་དམ་ཀུན་
ནས་གསོས། ཐུགས་རྗེ་ནམ་མཁའ་དགུ་སྤྲུགས་སུ་མཛད་ནས། སྙིགས་མའི་དུས་ཀྱི་
འདྲེན་པ་མཚུངས་མེད་ཁྱེད་དང་ཁྱེད་ལྟ་བུ་སྐར་ཆེན་གྱི་ཐང་མ་བཞིན་བཀྲ། མེ་ཏོག་གི་
ཚོམ་བུ་ལྟར་བཞད། དབྱར་དུས་ཀྱི་སྐྱིན་ཐང་ལྟར་འཇོ་སྟེ། རྒྱལ་བའི་བསྟན་པ་རིན་པོ་
ཆེ་ཉམས་པ་མེད་པ་རྫོགས་ལྡན་གསར་བའི་དཔལ་ལ་འགོད་ཅིང་། སྙིགས་དུས་ཀྱི་སྐྱེ་བོ་
དངོས་པོའི་མཚན་ཉིད་ལ་ཀུན་ནས་རྨོངས་པས་ལོག་པར་སྤྱོད་པ། རང་ཁོ་ནའི་ཆེད་དུ་
གཞན་ལ་རྒོལ་ཞིང་ཐ་མ་རང་གཞན་ཅིག་ཅར་འཇོམས་པ། འཕྲལ་འབའ་ཞིག་བསམ་
ཞིང་ཕུགས་ཅི་དགར་བོར་བས་འབྲས་བུ་འཕྲལ་ཕུགས་གཉི་ཀ་བརླག་པ། འདི་སྣང་རྐྱང་
བར་འཁྲུལ་ཏེ་ཕྱི་སྲིད་མེད་པར་བརློམས་པས་མཐའ་མཇུག་འདི་ཕྱི་གང་གིའང་སྙིང་པོ་
མ་ལོན་པ་དག་ཉེས་པའི་གཅོང་རོང་ཆེན་པོ་ལས་བཟློགས་ཏེ། དེ་དག་ཀུན་ལ་གནས་
ལུགས་མ་འཁྲུལ་པར་བལྟ་བའི་བློ་མིག་བསྟན་དུ་ཅི་གནངས།
སྐུ་ཚེ་ཁོར་མོ་ཡུག་ཏུ་གངས་རིའི་ལྗོངས་ཀྱི་སྐྱེས་བུ་ཆེན་པོ་གཞན་དག་ལས་ཀྱང་
དགུ་འགྱུར་གྱིས་ལྷག་པའི་ཚུལ་གྱིས་བདེ་བར་གཤེགས་པའི་བསྟན་པ་ལ་བྱི་དོར་འབའ་
ཞིག་ལྷུར་ལེན་མཛད་པའི་རྒྱུ་མཐུན་གྱི་བྱེད་པ་ལས་ཉིད་ཀྱི་གསུང་གི་ཆ་ཤས་ཙམ་ཞིག་
མིག་དང་རྣ་བའི་དཔལ་དུ་འཇོ་བའི་སྐལ་བ་བཟང་པོ་དང་ལྡན་པ་གང་ཡིན་པ་དེ་ཉིད་
ཚེ་འདིར་བདེ་གཤེགས་གསུང་གི་གསང་བ་ཟབ་མོའི་མཛོད་ལ་དབང་བར་འགྱུར་ཞིང་།
ཁྱད་པར་དུ་རྣམ་འདྲེན་ཤཱཀྱ་སེང་གེའི་བསྟན་པ་མ་འཁྲུགས་པ་མ་འཆོལ་པ་མ་བསྒྲིབས་



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཟླ་
པ་ཡིད་དཔྱོད་ཀྱིས་མ་རེག་པ་རྟོག་གེས་མ་བཟོས་པ་སྒྲོ་སྐུར་རིས་ཆད་ཀྱི་ཆ་ཕྲ་མོ་ཙམ་
དང་ཡང་བྲལ་བ་གདོད་མ་དང་པོའི་ངོ་བོ་དང་རང་བཞིན་ཇི་ལྟ་བུ་ཡིན་པ་དེ་ཁོ་ན་ཉིད་
ལས་གཞན་དུ་ཅུང་ཟད་ཙམ་ཡང་མ་གཡོས་པ་དེའི་རང་ཞལ་སོ་མ་རྗེན་པ་མ་བཅོས་པ་
ཇི་བཞིན་དུ་མཇལ་བར་འགྱུར་བ་དང་། མཇལ་ནས་ཀྱང་དེ་ལ་མི་ལྡོག་པའི་བློ་འདྲོངས།
ངེས་ཤེས་རྙེད། བརྟན་པ་ཐོབ། ཡང་དག་པའི་ཐོས་བསམ་སྒོམ་པའི་སྦྱོར་བ་རྒྱུན་ཆགས་
པ་ལ་བརྟེན་ནས་རྒྱབ་ཀྱིས་ཕྱོགས་པར་འོས་པ་གང་ཡིན་པ་དེ་ལ་གཏན་དུ་རྒྱབ་ཀྱིས་
ཕྱོགས་ཤིང་། འཐོབ་པར་རེ་བ་འཐོབ་པར་ངེས་པ་གང་ཡིན་པ་དེ་ཉིད་བདེ་བླག་ཏུ་ལག་
རྩེར་སྤྲོད་པ་ལ་བསླུ་བ་མེད་པའི་དགའ་སྟོན་སྩོལ་དུ་ཅི་གནངས། །
འཇིག་རྟེན་པའི་སྐྱེ་བོ་ཚིག་མཉེན་ཞིང་ཁོག་བཀྲ། བློ་གྲིམ་ཞིང་འགྱུར་སྐྱེན།
མདོག་ལེགས་ཀྱང་བྲུལ་སླ། བྱ་སྤུ་ལྟར་འབབ་ས་མི་རྙེད་པར་གཡེང་ཞིང་འཕྱོ་བའམ། བློ་
རྩེ་རྒྱ་ཁབ་ལྟར་རྣོ་ཡང་རྩེ་མོ་ཕྱིར་ལ་ཕྱོགས་པ། རྣམ་དཔྱོད་རྒྱ་མཚོ་ལྟར་ཡངས་ཀྱང་འཁུ་
འཕྲིགས་རྦ་རླབས་བཞིན་དཀྲིགས་པ། སྤྱང་གྲུང་གཉིས་ཆར་དུ་འཛོམས་ཀྱང་གནད་
ལ་བློ་མིག་ལྡོང་པས་ལོང་པ་ཐང་དཀྱིལ་ནས་རྟོལ་མེད་དུ་རྟ་རྒྱུག་བྱེད་པ་དང་མཚུངས་
པ། རང་གི་མགོ་བོ་གནོན་ཆེད་དུ་གཞན་གྱི་སྐྱིད་པར་འཇུས་ནས་ཞུ་བོ་བྱེད་པ། ཁ་ལ་
སྣུམ་ཞག་འབྱུག་ཆེད་དུ་ཁོག་གི་རྒྱུ་ཚིལ་ཉི་མར་ལྡེ་བ། ཁོང་ན་མངོན་འདོད་ཀྱི་སྲེད་པ་
མེ་ལྟར་འབར་བ་རང་གིས་ཀྱང་མ་ཚོར་བཞིན་དུ་ལུགས་ལྡོག་གི་སྤྱོད་ལམ་འབའ་ཞིག་
ལ་གྱ་ཚོམ་དུ་འཇུག་པ་སྟེ། གོང་གི་སྡེ་མགོ་མ་ཟིན་པས་འདབས་ཀྱི་སྤྲང་མགོ་བཅིང་པ།
གླུ་ལ་མཉན་པོ་མེད་པས་འོ་དོད་ཀྱིས་མི་སེམས་དཀྲོག་པ། ངོ་ལ་བལྟ་མཁན་མ་བྱུང་བས་
འདོམས་ཁ་བཟེད་ནས་རྒྱུ་བ། མེ་མར་ལ་འབུད་པ། ཆུ་ཡར་ལ་འཁྲིད་པ། ཡ་མ་བརླ་
དང་ཡ་མ་བརླ་སེ་སླེ་བས་མིར་སྐྱེས་པའི་རིན་ཐང་སྙེག་པ་དུས་ཀྱི་སེམས་ཅན་སྤྱི་དང་
བྱེ་བྲག་པ་དག་ལ་འཁྲུལ་བ་རེ་ཞིག་མི་སྨྲ་སྟེ་ཡང་འཁྲུལ་དང་ཉིང་འཁྲུལ་སྟུག་པོའི་ཐག་



གཡུ་དྲུག་དཀར་དཔེ་ཚོགས།
མདུད་འཁྲུགས་པོ་དེ་ལན་གཅིག་དགྲོལ་དུ་ཅི་གནངས།
བདག་དང་བདག་ལྟ་བུ་ཁ་འཇམ་ཡང་ཞེ་གྱོང་། ཉམ་ཕྲ་ཡང་མགོ་མཁྲེགས། ཕྲག་
པ་དོག བློ་མིག་ཕྲ། འཁུ་འཕྲིགས་སྐྱེན། རང་གིས་མི་ཤེས། གཞན་ལ་མི་རྟོན། ཡོད་
ཚད་ལ་དོགས་པ་ཟ། ཐམས་ཅད་ལ་སྙད་ཁ་འཚོལ། བཟང་རྨ་ཆེན་གངས་རི་མིག་སྡུན་
ན་ཡོད་པ་རིག་ཀྱང་མི་མཐོང་བ། ངན་རྨ་སྒྲོས་ཕྲ་མོ་སྐྱིད་ཁུགས་ན་ཡོད་པ་བཙལ་ནས་
ཁྲོམ་དུ་འདོན་པ། རང་རྐང་མི་ཚུགས། གཞན་རྗེས་མི་འབྲང་། ཕུ་བྱས་པས་ཕར་ལ་མི་
འགྲོ། ཏུབ་བྱས་པས་ཚུར་ལ་མི་འོང་བ་དག་ལ་ཐེ་ཚོམ་དང་སོམ་ཉིའི་མདུད་པ་བརྒྱ་ཕྲག་
ཅིག་ཅར་དུ་གྲོལ་བར་བྱེད་པའི་མན་ངག་གམ་བསླབ་བྱའམ་གདམས་ངག་ཁྱད་པར་བ་
ཕོགས་ཏེ། ལུགས་གཉིས་གང་རུང་གི་ལམ་མ་ནོར་བ་ལ་ངེས་ཤེས་འདྲོང་ཞིང་། འདྲོངས་
ནས་ཀྱང་དེ་བཞིན་བླང་དོར་རྩོམ་པའི་བགྱི་བ་ལ་རང་རྟོགས་དང་ཡིད་ཆེས་ཀྱིས་འཇུག་
པའི་ཐབས་མཆོག་རྨད་པོ་ཆེ་བསྟན་དུ་ཅི་གནངས།
མ་ལུས་འགྲོ་བའི་ཁམས་ཀྱི་ཤེས་རྒྱུད་ཀྱི་རིམ་པ་གོང་དུ་སྤགས་ཏེ་མགོ་བོ་འཐོམ་
པ་མུན་པ་ནག་པོའི་སྦུབས་སུ་ཡུན་རིང་སྡུག་འབད་ངང་རང་ལམ་འཚོལ་བའི་ངལ་བ་
ལ་མ་ལྟོས་ཤིང་། རྒྱ་མཐོངས་ཀྱི་འོད་ཐིག་མོག་པོ་ཙམ་གྱི་རྒྱ་ཁྱོན་དུ་བསྐྱར་སྐོར་འབའ་
ཞིག་གིས་འདའ་བ་རིན་པོ་ཆེ་ཚེ་སྲོག་གི་རིན་ཐང་སྟོང་ལོག་ཏུ་གྲོན་པའམ། དོན་མེད་
ཀྱི་ལམ་ལོག་ཏུ་ཡང་ཡང་འཕྱན་པ་སྐལ་བ་ངན་པའི་ལས་མཐའ་བཟློག་སྟེ། མིས་གཙོས་
པའི་འགྲོ་བ་མ་ལུས་པ་སོ་སོའི་ཤེས་པ་ངང་གིས་སྨིན། རང་ངོ་ཡུན་གྱིས་ཟིན། བློ་ན་བབ་
ཀྱིས་སོན། རྨོངས་པ་སངས། རྒུད་པ་ཞི། མདུན་ལྗོངས་མཐོང་སྟེ། ཐམས་ཅད་འཚེ་
མེད་ཞི་བདེ་མཉམ་གནས་ཀྱི་ཚོམ་བུ་གཅིག་ཏུ་འཁོད་པའི་སྐལ་བ་བཟང་པོ་ལ་ལོངས་སུ་
སྤྱོད་དུ་ཅི་གནངས།
དེ་སྐད་དུ་ཕྱི་ཚུལ་མ་ཡིན་པར་སྙིང་ཁོང་ནས། བཅོས་མ་མ་ཡིན་པར་ཟོལ་མེད་པས།
64



ཚུ་
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ==
ལན་གཅིག་མ་ཡིན་པར་ཡང་ཡང་དུ་ཞུ་ཞིང་སྨོན་ན། སྨོན་འབྲས་དོན་ལྡན་དུ་འགྱུར་
བ་ལ་མཐུན་འགྱུར་ཆོས་ཉིད་བདེན་པའི་བྱིན་རླབས་དང་བདག་ཅག་གི་ལྷག་བསམ་རྣམ་
པར་དཀར་བའི་བདེན་སྟོབས་མཐུ་བཙན་པར་གྱུར་ཅིག་གུ། ཞེས་ཀྱང་སྨྲའོ། །
དེ་སྐད༧འཇམ་དབྱངས་བླ་མ་རིན་པོ་ཆེ་ཉིད་གང་དུ་སྤྲུལ་བའི་ཟློས་གར་རེ་ཞིག་
བསྡུ་བར་མཛད་པའི་ཚུལ་བསྟན་ནས་བགྲང་བྱ་བརྒྱ་ཕྲག་བཞེས་པའི་རྗེས་དྲན་གྱི་དུས་
ཆེན་བསུ་བ་དང་བསྟུན། ཁ་བ་ཅན་གྱི་རིག་པ་སྤྱི་དང་ཁྱད་པར་བླ་མ་མི་ཕམ་པའི་གསུང་
ལྟ་བུ་ཆ་ཤས་ཕྲན་ཙམ་ཐོས་པས་གང་ཟག་རང་ག་བ་དག་ལའང་སོ་སོའི་བློ་དང་བསྟུན་
པའི་གནས་ལུགས་བལྟ་བའི་བློ་མིག་གང་རུང་སྦྱིན་ནུས་པ་སོགས་མཐོང་ཐོས་མྱོང་གོམས་
དུ་མས་རྐྱེན་བྱས། འགྲོ་བ་མིའི་ཤེས་རྒྱུད་ཀྱི་མཉམ་པ་མེད་པའི་ཤེས་རབ་ཁོ་ནས་དུས་ཀྱི་
རྒུད་པ་འཇོམས་པ་ལ་ཡིད་ཆེས་ཀྱི་གདེང་འཆའ་བ་ཕྲན་འཇུ་སྐལ་བཟང་དུ་འབོད་པས་
གུས་པར་སྦྱར་བའོ། །
65



གཡུ་དྲུག་དཀར་དཔེ་ཚོགས།
སྒྱུ་རྩལ་གྱི་སྐྱེད་ཚལ། བསམ་བློ་
ཡི་ལྕོག་ར།
《སྦྲང་ཆར》དུས་དེབ་དབུ་བརྙེས་ནས་ལོ་ངོ་ཉི་ཤུ་འཁོར་བར་ཆེད་བྲིས།
ང་ཚོ་ལའང་ཤེས་རིག་བཀྲ་བའི་མི་རིགས་གཞན་རྣམས་དང་འདྲ་བར་གཙུག་ལག་
རྩོམ་གྱི་རིག་པའི་ཆུ་རྒྱུན་རིང་མོ་ཞིག་ཡོད། འོན་ཀྱང་གོད་ཆག་དུ་མའི་དབང་གིས་འདི་
ནས་ཕྱིར་བརྩིས་པའི་ལོ་ངོ་ཉི་ཤུའི་སྔ་རོལ་ཙམ་ན་ནི་ཧི་མ་ལ་ཡའི་རི་རྒྱུད་དང་རྨ་འབྲིའི་
འབྱུང་ཡུལ་གྱི་གདོད་མའི་རི་ཚོགས་དེ་ཚོ་ཞལ་ངོ་ནག་རོག་གེར་འདང་རྒྱག་ཅིག་ཏུ་
ཚུད་འདུག་ལ། ཁ་བའི་ལྗོངས་ཀྱི་གླུ་བ་ལྕེ་བདེ་དེ་ཚོ་དགུན་གྱི་ཁུ་བྱུག་ཇི་བཞིན་ཉེན་
ཟོན་དང་བཅས་ཕན་ཚུན་གྱི་གདོང་ལ་མིག་འཚོས་བྱེད་བཞིན་ཁུ་སིམ་མེར་གནས། དེ་
66



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཨ་
གཏུགནྟི
ལ་དཔག་ན། ཡང་ན་དེ་འདྲའི་མུ་ལ་ཐམས་ཅད་རྨེག་མེད་དུ་ཡལ་འགྲོ་བའམ་ཡང་ན་
དུས་ཡུན་རིང་པོར་བརྣགས་བརྣགས་པ་ཅི་ཞིག་ཤྭ་འོད་དྲག་པོ་བཞིན་ཐོལ་གྱིས་བརྡོལ་
ཞིང་འཕྱུར་ངེས་པའི་ཉེན་ཁ་ཞིག་སྦས་ཏེ་འདུག དུས་དེབ《སྦྲང་ཆར》ནི་དུས་སྐབས་དེ་
འདྲ་ཞིག་ལ་དབུ་བརྙེས། དུས་དེར་ང་ཚོས་འབྲུག་སྒྲ་ལྡིར་ཆེ་བ་ཞིག་ཐོས་པ་མི་དྲན་མོད།
གང་ལྟར་སྦྲང་ཆར་དལ་གྱིས་བབས་པ་མཐོང་ལ། དེས་ཁ་བའི་ཡུལ་གྱུར་དཔྱིལ་དཔལ་
ཐོག་མའི་བསང་གཏོར་བགྱིས་ཤིང་། གངས་དཀར་གྱི་དམུ་གབ་ལ་བྱབས་ཁྲུས་ཡང་ཡང་
བྱས་པས། རི་ཚོགས་དེ་ཚོ་བསམ་གཞིགས་ཀྱི་ཧད་ལས་དཀྲོགས་ཏེ་དབུ་ལྕོག་ཤིགས་
ཤིགས་ཀྱིས་འགུལ་འོང་ཞིང་། ཆུ་ཕྲན་དེ་ཚོ་ཆབ་རོམ་གྱི་རྒྱ་ལས་གྲོལ་ཏེ་མགྲིན་སྒྲ་ལྷུང་
ལྷུང་དུ་གྲག་འོང་། ཡུན་གྱིས་ང་ཚོས་རྒོད་པོའི་གཤོག་འགྱུར་ནམ་མཁའི་མཐོངས་ན་
གྲུང་འཁྱུག་གིས་སྒྱུར་བ་མཐོང་ཞིང་། ལང་ཚོའི་རྦ་ཆུ་རི་བོའི་ཟོམ་ནས་ཤངས་ཤངས་སུ་
འབབ་པ་ཐོས།
དུས་དེ་ནས་བཟུང་ང་ཚོས《སྦྲང་ཆར》སོགས་ལ་བརྟེན་ནས་བྱིས་པའི་དུས་སུ་
རྒན་པོ་རྣམས་ལས་ཐོས་མྱོང་བའི་གཞས་གདངས་དང་དབྱངས་རྟ་དེ་ང་ཚོས་སླར་ཡང་
ཐོས་བྱུང་ལ་རིམ་གྱིས་དེ་ལེན་ཤེས་པར་གྱུར་ཞིང་། རིང་ནས་བརྗེད་ཟིན་པའམ་བརྗེད་
ལ་ཉེ་བའི་ཐ་སྙད་དང་ཚིག་རིས་མང་པོ་ཞིག་དྲན་འོང་ལ་ཡུན་གྱིས་དེ་བརྗོད་ཤེས་པར་
གྱུར། ང་ཚོས་ཚིག་དེ་བརྗོད་ཅིང་གཞས་དེ་གྱེར་བཞིན་ཡི་ཆད་མེད་པར་ལམ་ལ་ཆས།
ཡུལ་གྱར་བ་དག་གིས་རིང་ནས་སྟོར་བའི་ཕ་ཡུལ་སྔོན་མའི་གནའ་ཤུལ་འཚོལ་བ་ལྟར་
ཨུ་ཚུགས་དང་འཕྲེང་ཞེན་ཞིག་ལ་བརྟེན་ནས་ཕྱིན་པས། མ་འགྱངས་པར་སྔ་རབས་ཀྱི་
བང་སོ་རྙེད་ཅིང་། ཕ་མེས་ཀྱི་སྦས་ནོར་ཡང་བདེ་བླག་ཏུ་རྙེད་པར་གྱུར། ཡིན་ཏེ། ང་
ཚོས《སྦྲང་ཆར》སོགས་ལ་བརྟེན་ནས་སྲོལ་རྒྱུན་རྩོམ་རིག་གི་དབུགས་རྒྱུན་གསོས་ཤིང་།
ལུས་ཟུངས་སོར་བཅུད་དེ་འཛམ་བུ་གླིང་དུ་ངེད་ཅག་གི་ཐུན་མིན་རྩོམ་གྱི་རིག་པ་འདིའོ་



iQ&jl4
%
གཡུ་དྲུག་དཀར་དཔེ་ཚོགས། །
ཞེས་མགྲིན་པ་གཟེངས་སུ་བཏེགས་ཏེ་སྨྲས།
དེའི་ཚེ་ང་ཚོ་ཕ་གཞིས་དང་བྲལ་ལ་རྒྱགས་ཆས་ཀྱིས་དབུལ་བ་སྔར་ལྟ་བུའི་ཉམ་
སྐྱོ་བོ་ཞིག་གི་ངང་དུ་མེད་ཀྱང་། ད་དུང་དེ་ཙམ་གྱིས་མ་ཚིམས་པར་སྦྲང་ཆར་གྱི་རླན་
དང་ཉི་གཞོན་གྱི་འོད་ལ་བརྟེན་ནས་སླར་ཡང་ཁྱབ་ཁོངས་གསར་བ་ཞིག་ཏུ་སྙེག་སྐྱོད་
བྱས། ང་ཚོས་ཐུན་མོང་གི་ཤེས་རབ་དང་སྤོབས་པ་ལ་བརྟེན་ནས་སྔར་མ་མཐོང་བའི་རྣམ་
བཞག་ལ་རྨོ་སློག་དང་། སྔར་མ་ཐོས་པའི་བརྡ་ཆད་ལ་སོན་འདེབས་ཡང་ཡང་བྱས་པས་
དཔག་ཚོད་ཀྱི་མྱུ་གུ་སྔོ་ལྗང་ལྗང་དུ་འབུས་ཤིང་། དེར་བསྟུན་གྱི་འབྲས་བུ་ལྕིད་ལྡིག་ལྡིག་
ཏུ་ཐོགས་པར་མ་ཟད། དེ་གཅིག་ནས་གཉིས་དང་། གཉིས་ནས་བཞི། བཞི་ནས་བརྒྱད་
ཀྱི་ཚུལ་གྱིས་འཕེལ་ཞིང་གྱེས་ཏེ་རིམ་གྱིས་ཁ་བའི་ལྗོངས་ཀྱི་རི་དང་རི་འདབས། ལ་དང་
ལུང་མདོ། ཆུ་དང་ཆུ་འགྲམ། ཞིང་དང་འབྲོག་སྡེ། གྲོང་དང་གྲོལ་བརྡལ། དགོན་དང་
འདུས་སྡེ་ཐམས་ཅད་དུ་མཆེད་ཅིང་ཁྱབ་པར་གྱུར། གསར་གཏོད་ཀྱི་རྣམ་བཞག་དེ་ཚོ་
སྙན་ངག་དང་། ལྷུག་རྩོམ། ཡང་ན་བརྩམས་སྒྲུང་སོགས་གང་ཡིན་པར་མ་ལྟོས་པར་ད་
ལྟ་གངས་ཅན་རིག་པའི་སྐྱེས་ཚལ་དུ་རྩ་བ་ཚུགས་ཤིང་ཡལ་ག་རྒྱས་ཟིན་ལ། བོད་མི་
དམངས་སྤྱི་ངོས་ནས་དེ་དང་ལེན་དང་ཁས་ལེན་ལེགས་པར་བྱས་ཟིན། འདི་ནི་ང་ཚོ་མི་
རབས་ཤིག་གི་ཤེས་རབ་ཀྱི་མཚོན་དཔེ་ཡིན་ལ། གསར་གཏོད་ཀྱི་ལག་རྗེས་ཡིན་ཅིང་།
ཁ་བ་རི་བའི་རིག་གནས་ཐད་བསྐྲུན་པའི་བྱས་རྗེས་ཡིན་པར་མ་ཟད། དེ་སྔོན་བོད་ཀྱི་
སྲོལ་རྒྱུན་རིག་གནས་ལ་སྐོར་བཅོམ་ཆེན་པོ་ཐེངས་དུ་མའི་སྒོས་གཏོར་བརླག་ཚབས་
ཆེན་བཟོས་པའི་འགྱོད་བཤགས་དང་ཉེས་ཚབ་ཅིག་ཀྱང་ཡིན།
སྦྲང་ཆར་གྱི་རྒྱུན་དང་འགྲོགས་ནས་ང་ཚོའི་རྩོམ་རིག་སྐྱེད་ཚལ་མེ་ཏོག་གིས་ཁེངས་
ལ། དེ་དང་བསྟུན་ནས་སྐྱེད་ཚལ་སྙོར་སྐྱེད་པའམ་ལྡུམ་ར་པའང་ཁྱུ་གཅིག་བྱུང༌། ང་
ཚོས་དེ་ལ་རྩོམ་རིག་སྨྲ་བའམ་རྩོམ་པ་པོ་དང་རྩོམ་སྒྲིག་པ་རུ་འབོད་ཅིང་། དེ་ཚོ་ལྡབ་
68



ཚེ་
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
A8%
འགྱུར་གྱིས་འཕེལ་ཏེ་ད་ལྟ་མིང་དོན་མཚུངས་པའི་དཔུང་སྡེ་ཞིག་ཏུ་ཆགས་ཟིན། ཁོང་
ཚོར་མཚོན་ན《སྦྲང་ཆར》ནི་རང་ཉིད་ཀྱི་མ་ཡུམ་ལྟ་བུ་ཡིན་པས། དེ་ལ་འཇུས་ཏེ་ཨ་
མཚེ་གོམ་མཚེ་བྱས་ནས་ཐོག་མའི་འགྲོས་བསླབས་པ་ཡིན་ལ། རང་གི་མ་ལ་ངོ་གནོང་
མི་དགོས་པར་བརྟེན་དེ་ལ་འཁང་ར་དང་གཡེར་བག་མང་དུ་བྱས་མྱོང་ལ། ངོ་ཚའང་མི་
ཉུང་བ་རེ་དེ་ཡི་མདུན་སྔར་བསྟན་མྱོང་། འོན་ཀྱང་མ་ཡུམ《སྦྲང་ཆར》གྱི་ཐུ་འོག་ནས་
རང་ཉིད་ཀྱི་མི་ཚེའི་འདུན་པ་དང་པོ་རྩོམ་རིག་གི་དམ་བཅའ་ཡིས་བསྒྲགས་ཟིན་པ་ནས་
བཟུང་ཡི་མ་ཆད་ཅིང་བློ་མ་ཕམ་པར་བརྩོན་པ་ནར་མར་བསྐྱངས་པར་བརྟེན། རིམ་གྱིས་
འགྲེང་ནུས་ཤིང་། འགྲོ་ཐུབ་ལ། འགྲོས་ཀྱང་ཐང་བར་གྱུར་ནས་མི་ཡུལ་གྱི་རྩོམ་རིག་སྨྲ་
བའི་དཔུང་གྲལ་བསྙེགས། ཡུན་གྱིས་བོད་ཀྱི་རྩོམ་རིག་དེ་མི་ཁག་ཅིག་གི་འཚོ་བ་རོལ་
སྟངས་སུ་གྱུར་ཅིང་། བྱ་བ་སྒྲུབ་སྟངས་སུ་གྱུར་ལ། རང་ཉིད་ཀྱི་མི་ལུས་རིན་ཐང་མངོན་
དུ་སྒྱུར་བྱེད་དང་། གཞན་དོན་རླབས་ཆེན་ཕྲག་ཏུ་ལེན་སྟངས་ཤིག་ཏུ་གྱུར། ད་ལྟ་ང་
ཚོས་འདི་ལྟར་སྨྲ་བར་སྤོབས་ཏེ། ཁོང་ཚོ་ནི་ཉི་གཞོན་དང་མཚམས་སྤྲིན་གྱི་ཁྲོད་ནས་
འདུན་པའི་ལམ་སྣེ་འཚོལ་མཁས་ཤིང་། རླུང་སྤྲིན་དང་འཇའ་ཟེར་གྱི་ཀློང་ནས་ཁ་བའི་
རྣམ་ཤེས་འགུགས་ནུས་པའི་མི་རབས་ཤིག་ཡིན་ལ། ཁོང་ཚོ་ནི་བསམ་བློ་ཡི་མེ་རོ་སྙིང་ཁ་
ནས་གསོས། དགའ་སྡང་གི་དུད་ཞག་བྱང་ཁོག་ཏུ་བསྐྱིལ། སྒྱུ་རྩལ་གྱི་མེ་ལྕེ་སོར་རྩེ་ནས་
སྤྲོ་ནུས་པའི་རུ་ཁག་ཅིག་ཡིན་ཅིང་། ཁོང་ཚོ་ནི་ལོ་རྒྱུས་དང་རི་བོའི་མཐོ་ཚད་རྟོགས་
ཤིང་། མདུན་ལམ་དང་གཙང་པོའི་རིང་ཚད་མཐོང་ལ། ལས་དབང་དང་རྒྱ་མཚོའི་ཟབ་
ཚད་དཔགས་པ་དང་། ལྷག་པར་དུ་ཕུགས་བསམ་དང་དོན་དངོས་ཟུང་དུ་སྦྲེལ་ཏེ་རང་
ཉིད་ཀྱི་མི་ཚེའི་འདུན་མ་དང་མི་རིགས་ཀྱི་ལས་བསྐོས་དབང་ཐང་རྐྱ་འདེབས་ཤེས་པའི་
གསར་བྱུང་ཤེས་ལྡན་གྱི་སྣ་འདྲེན་དཔུང་སྡེ་ཞིག་ཡིན་ཏེ། ད་ལྟ་སྔར་ལས་ཀྱང་འགྲོས་
མཉམ་པའི་གངས་ཅན་གཞོན་ནུའི་དཔུང་གདང་ཞིག་ཏུ་བསྟར་འདུག་ལ། ང་ཚོའི་ཆེས་



གཡུ་དྲུག་དཀར་དཔེ་ཚོགས།
གཅེས་སུ་རུང་བའི་སྤྱི་ནོར་ཞིག་ཏུ་ཆགས་ཟིན།
གོང་སྨྲས་དེ་ཚོ་ང་ཚོས་གཙོ་བོ་རྩོམ་རིག་རྐྱང་ངོས་ནས་བརྗོད་པ་ཡིན་ན། ད་
དུང《སྦྲང་ཆར》སོགས་བོད་ཀྱི་རྩོམ་རིག་དུས་དེབ་དག་གི་དགེ་མཚན་གཙོ་བོ་ཞིག་ནི་
གངས་རིའི་ལྗོངས་ལ་འདུ་ཤེས་གསར་བ་ཞིག་སྣ་འདྲེན་བྱས་ཤིང་། བསམ་བློ་གསར་བ་
ཞིག་སྙོར་སྐྱེད་བྱས་པ་དེ་ཡིན། ལོ་རྒྱུས་ཀྱིས་ང་ཚོ་ལམ་དེར་སྟ་གོན་ཅི་ཡང་མེད་བཞིན་
ཤུགས་ཀྱིས་དེད་པས། སྐས་རིང་དེར་ཅིས་ཀྱང་འཛེག་དགོས་ཤིང་། འཕྲང་རིང་དེ་ངེས་
པར་དུ་འགྲིམ་དགོས་ཕྱིན། དེད་པས་དེད་ན་ཞ་བོ་མགྱོགས་པའི་དཔེ་ལྟར་ང་ཚོ་མི་འགྲོ་
ཐབས་མེད་བྱུང་ལ། ང་ཚོས་ཕྱོགས་མང་པོ་དང་དོན་དུ་མ་ཞིག་ལ་བསམ་བློ་མི་བསྐོར་
ཐབས་མེད་བྱུང་། ང་ཚོས་འགྲམ་པ་ལག་པར་བཀན། མཛུབ་མོ་ནང་དུ་བཀུག བསམ་
བློ་རྣལ་དུ་ཕབ་སྟེ། སྤྱི་ཚོགས་དང་ལོ་རྒྱུས། འདས་པ་དང་མ་འོངས་པ། མདུན་ལམ་
དང་ལས་དབང་། ཆབ་སྲིད་དང་དཔལ་འབྱོར། རིག་གནས་དང་སློབ་གསོ། ཆོས་ལུགས་
དང་ཚན་རིག ཞིང་ཕྱུགས་དང་བཟོ་ལས། ཁོར་ཡུག་དང་སྣོད་བཅུད། རྒྱལ་ཁབ་དང་
མི་རིགས། ཚེ་སྲོག་དང་འཚོ་གནས། བསམ་བློ་དང་དངོས་པོ། རྩོམ་རིག་དང་མཚན་
ཉིད་རིག་པ། རྟོག་འཆར་དང་དངོས་ཡོད། དུས་འགྲོས་དང་གོ་མཚམས་སོགས་དང་།
གཞན་ཡང་རྗེས་ལུས་དང་སྔོན་ཐོན། དགེ་མཚན་དང་ཉེས་མཚང་། ལ་རྒྱ་དང་རང་རློམ།
སྤོབས་པ་དང་ཨུ་ཚུགས། བག་འཁུམས་དང་གདོང་མཆོང་། རྒྱུད་འཛིན་དང་གསར་
གཏོད་སོགས་ནས་དེ་དག་སོ་སོའི་འབྱུང་རྐྱེན་དང་ལེགས་ཉེས་ལ་བསམ་གཞིགས་བྱས་
ཤིང་། མདོར་ན་སྒུག་ལོང་མེད་པའི་གདམ་ང་མང་པོ་ཞིག་ལ་འདང་རྒྱག་དང་འདོར་ལེན་
བྱེད་བཞིན་ལོ་ཟླ་ཞག་ཚེས་བསྐྱལ་ལ། མི་ཉུང་བ་ཞིག་གིས་རང་དོན་དང་འཁོས་ཀའང་
ཞར་ལ་སྤངས། བསམ་གཞིགས་དེའི་ཆེད་དུ། ང་ཚོས་གནའ་དེང་ཀྲུང་ཕྱིའི་ཕུལ་བྱུང་
བསྟན་བཅོས་མང་པོ་ཞིག་བཀླགས་ཤིང་། འཛམ་བུ་གླིང་པའི་སྐྱེས་ཆེན་དག་གི་བསམ་
7O



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
བློའི་ཡུལ་ཁམས་སུ་ལྗོངས་རྒྱུ་བྱས་པ་དང༌། གྲུབ་མཐའ་དང་བློས་བཞག་སྣ་ཚོགས་ཀྱི་
ཁྲོམ་སྲང་ཡང་ཡང་ཉུལ། དེ་བས་ཀྱང་དེ་དག་གི་གསེས་ལེན་ནམ་བླང་དོར་དེ་རང་རེའི་
སྤྱི་ཚོགས་དང་། མི་རིགས་ཀྱི་གཤིས་ཁམས། རིག་གནས་ཀྱི་རྒྱབ་ལྗོངས། མིག་སྔའི་
དགོས་མཁོ་སོགས་ལ་གཅིག་ཏུ་བསྟུན་པའི་སྟེང་དུ་ཤེ་མོང་བསྐྱེད་དེ། རང་རེ་ལ་གྲགས་
པ་དང་མ་གྲགས་པ་མང་པོ་ཞིག་སྒྱུ་རྩལ་གྱི་ལམ་ནས་བསྒྲགས། གླུ་ཡི་ཟོལ་གྱིས་གྱེར།
གླིང་བུའི་གདངས་སུ་བཀུག དངོས་སུ་བརྗོད། ཟུར་གྱིས་སྨྲས། ཤུགས་ཀྱིས་ཀྱང་བསྟན།
རྙིང་ཞེན་གྱི་སེམས་ཁ་དཀྲུགས། གསར་གཏོད་ཀྱི་རེ་བ་བསླངས། ཡི་ཆད་ཀྱི་སེམས་པ་
གསོས། སྟོང་མཐོང་གི་ཚ་མགོ་མནན། བསྔགས་བརྗོད་ཡིན་ཁུལ་གྱིས་སྐུལ་མ་བྱས། ཁ་
ཏ་ཡིན་མདོག་གིས་སྡིག་མོ་བྱས། རང་རྒྱུས་ཡིན་ལོ་ཡིས་གཞན་མཚང་བྲུས། ཐེར་འདོན་
ཡིན་ཤོམ་གྱིས་བློ་སྟོན་ཡང་བྱས། དེ་ལྟར་བསམ་བློ་རྩོམ་རིག་ཏུ་བརྗོད། རྩོམ་རིག་བསམ་
བློ་ནས་འགོ་འཛིན་ཅིང་། བསམ་བློའི་འགྱུར་བ་ཕལ་ཆེར་རྩོམ་རིག་ནས་འགོ་འཛིན་
པའི་སྤྱི་འགྲོས་ལྟར་ཡུན་གྱིས་ཁེར་ལེན་དེ་སྡེབ་ལེན་དང་། སྡེབ་ལེན་དེ་མཉམ་ལེན་དུ་
གྱུར་ཅིང་། མཉམ་ལེན་གྱི་གཞས་གདངས་ལ་བརྗིད་ཆ་ཐོན་ཏེ། ད་ལྟ་བོད་སྤྱི་ཚོགས་ཀྱི་
ཁྱབ་ཁོངས་སོ་སོར་ཁྱབ་ཅིང་། དེ་ལ་སྒོ་ཀུན་ནས་འགྱུར་ལྡོག་ཅུང་ཆེ་བ་ཞིག་འོང་བར་
བསྐུལ་ཞིང་སྐུལ་བཞིན་ཡོད། །
ཨེ་མ་བསམ་བློའི་ས་བོན་གྱི་འབྲས་བུ་ནི་ལོ་ཏོག་བཏབ་པ་ལྟར་དུས་ཡུན་ཐུང་ངུར་
སྨིན་པ་དཀའ་ལ། གཞུང་ལམ་དང་ཆུ་གློག་རྩིག་བཟོ་སོགས་ཀྱི་ལས་གཞི་ལྟར་ལམ་སང་
མིག་མཐོང་ལག་ཟིན་ཞིག་ཏུ་འོང་བ་ཡང་མེད་མོད། ལེགས་པར་བསམ་ན་གཞན་རྣམས་
སྨྲ་བ་སླ་སྟེ། བསམ་བློའི་ས་བོན་གྱི་ནུས་པ་བརྗོད་དུ་མེད་ལ། གཞན་རྣམས་འཇིག་པར་
སླ་སྟེ། བསམ་བློའི་སྟོབས་ཤུགས་དང་མཛད་རྗེས་ནི་ཉམས་པ་དཀའོ། །དེས་ན་ལོ་ངོ་ཉི་
ཤུའི་རིང་བོད་སྤྱི་ཚོགས་ཀྱི་འཕོ་འགྱུར་དང་འཕེལ་རྒྱས་ཁྲོད་གསར་བྱུང་རྩོམ་རིག་ལས་
77



གཡུ་དྲུག་དཀར་དཔེ་ཚོགས།
ཐོན་པའི་ཕན་ནུས་དང་མཛད་རྗེས་ནི་སུས་ཀྱང་བསྙོན་དུ་མེད་པར་སྙམ།
དེ་ནི་འདི་ལྟར་སྨྲ་སྟེ། དུས་རབས་གསར་བའི་བོད་ཀྱི་ཤེས་རིག་ལ་མཚོན་ན། 《སྦྲང་
ཆར》ནི་དངོས་གནས་ཉི་འོད་དང་སྦྲང་ཆར་རང་ཡིན་ལ། དུང་བརྡ་དང་འབོད་སྐུལ་
ཡང་ཡིན་ཅིང་། གཡུལ་ས་དང་དར་ཆའང་ཡིན། ཁྱད་པར་དུ《སྦྲང་ཆར》ནི་ང་ཚོའི་
རྩོམ་རིག་གི་སྐྱེད་ཚལ་དང་། བསམ་བློ་ཡིན་ལྕོག་ར་ཡིན་པས། ང་ཚོས་བཀའ་དྲིན་ཞིག་
ཞུ་ན《སྦྲང་ཆར》ལ་ཞུ་འོས་ཤིང་། རྟེན་འབྲེལ་ཞིག་ཞུ་ན《སྦྲང་ཆར》དབུ་བརྙེས་ནས་ལོ་
ངོ་ཉི་ཤུ་འཁོར་བའི་དུས་སྐར་འདི་ལ་ཞུ་འོས། དུས་མཚུངས་སུ་ང་ཚོས་དེ་རིང་གི་སྐབས་
འདི་དང་བསྟུན་ནས་དུས་རབས་ཀྱི་དབྱེ་ཐིག་སྟེང་ན་མཛད་པ་རྡོ་རིང་ལྟར་འགྲེང་ཞིང་།
ལྷག་བསམ་གངས་རི་ལྟར་འཚེར་བའི《སྦྲང་ཆར》དུས་དེབ་འདིའི་དང་པོ་གྲོས་འགོ་
འདོན་མཁན་དང་། དེ་ནས་ལས་འགོ་འཛིན་མཁན། དེ་བཞིན་དེ་ལེགས་པར་སྐྱོང་ཞིང་
འཚར་ལོངས་སུ་སྐྱེད་མཁན། གཞན་ཡང་སྔར་ནས་ད་ལྟའི་བར་གྱི་རྩོམ་སྒྲིག་མཁན་མ་
ལུས་པ་བཅས་ལ་བླ་ན་མེད་པའི་གུས་འདུད་ཅིག་ཀྱང་ཞུའོ། །
72



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ༼
E
སྒྱུ་རྩལ་གསར་བའི་དགའ་སྟོན་སྐལ་
ལྡན་སེམས་ཀྱི་ལོངས་སྤྱོད།
《ཟླ་ཟེར》རྩོམ་སྒྲིག་པས་བདག་ལ་འགན་འཁྲི་ལྗིད་པོ་ཞིག་དཀྲིས་བྱུང་སྙམ་ཏེ་ཕྱི་
བྱོལ་རིང་དུ་བྱས་སོང་མོད། མ་གཞིར་ཁོང་གིས་ང་ལ་མགོ་བོ་སྦྲིད་འཐོམ་དུ་གྱུར་བའི་
རྙོག་ཟིང་གི་ལས་གསེང་ནས་སྙན་ངག་སྐོར་ཞིག་ཀློག་རྒྱུ་བཀོད་སྒྲིག་བྱས་པ་ཡིན་འདུག
ཁོ་བོས་བློ་ཐག་བཅད་དེ《ཟླ་ཟེར》དུ་འཁོད་པའི་སྙན་ངག་དག་ཐེངས་གཅིག་ཀློག་པར་
བརྩམས་པས། རིང་དུ་གྱེས་པའི་ཕ་ཡུལ་དུ་ལོག་པ་ལྟ་བུའི་ཚོར་བ་ཞིག་བྱུང་ཞིང་།
བྱིས་པ་མེ་ཏོག་གི་ཐང་དུ་བསླེབས་པ་ལྟར་སྤྲོ་སྣང་གི་མཁའ་ལ་གཡེང་སྐྱོད་བྱེད་བཞིན་
མཚམས་མ་བཞག་པར་བམ་ཀློག་ཐེངས་ཤིག་དང་སླར་འགའ་ཞིག་ཞིབ་ཀློག་ལན་འགའ་
ཡང་བྱས། སྙན་ངག་གི་སྒྱུ་རྩལ་འགུགས་སྟོབས་ཞེས་པ་དངོས་གནས་ཧ་ལས་དགོས་པ་
73



གཡུ་དྲུག་དཀར་དཔེ་ཚོགས།
ཞིག་རེད། ངོ་མ་དེས་མི་ལ་འཕྲལ་མར་སེམས་འགུལ་ཐེབས་ཤིང་། བ་སྤུ་གཡོ་རུ་འཇུག་
ལ། རེས་འགར་མཆི་མའང་དངོས་གནས་དབྱུང་བར་བྱེད།
ད་ལྟ་བསམ་ན་སྒྱུ་རྩལ་རྩོམ་རིག་ལ་རྩོམ་ལུས་ཀྱི་རྣམ་དབྱེ་མང་དུ་ཕྱེས་འདུག་ཀྱང་
ཡར་དེད་ན་སྙན་ངག་ཙམ་ལ་ཐུག་འགྲོ་ཞིང་། མཐར་གཏུག་ན་སྙན་ངག་གི་ཐོག་ཏུ་
བབས་འགྲོ་བ་འདི་རང་རེ་ཙམ་དུ་མ་ཟད་མི་རིགས་དང་རྒྱལ་ཁབ་མང་པོའི་ཐུན་མོང་
གི་སྣང་ཚུལ་ཞིག་ཏུ་འདུག་ལ། རི་དྭགས(གཅན་གཟན)ཀྱི་རྒྱལ་པོ་སེང་གེ་དང་། རྩོམ་
རིག་གི་རྒྱལ་པོ་སྙན་ངག་ཡིན་པ་འདི་ཡང་སྤྱི་འགྲོས་ཙམ་ན་ཚུལ་ལྡན་ལུགས་མཐུན་དུ་
སྣང་། ད་ལྟ་དངོས་པོའི་འདོད་ཡོན་གྱི་ཚ་རླབས་རང་བྱུང་ཆུ་ཚན་བརྡོལ་བའི་གནས་སུ་
བསླེབས་པ་བཞིན་བུ་ག་ཡོད་ཚད་ནས་མཁའ་ལ་འཕྱུར་གྱིན་འོང་བའི་དུས་འདིར་སྙན་
ངག་ཅེས་པ་ཡུལ་གནས་མང་པོ་ན་དབུས་ནས་མཐའ་རུ་དེད་དེ་མཐའ་རྒྱང་གི་རིག་པར་
གཏུག་ཉེན་ཡོད་མོད། དེའི་སྒྱུ་རྩལ་གྱི་རིན་ཐང་ངོ་མར་གདོང་དང་གདོང་གཏུག་སྟེ་རྒོལ་
ནུས་མཁན་དཀོན་ལ། མངོན་སུམ་དུ་སྙན་ངག་མེད་པའི་དུས་རབས་ཤིག་ལ་གཡབ་
མོ་བྱེད་མཁན་ཤིན་ཏུ་ཉུང་ཤས་ལས་མེད་ཟེར། ཟང་ཟིང་གི་འབྱོར་བས་ཕོངས་དྲགས་
པའི་སྡུག་ཡུས་ཀྱིས་སྤ་བཀོང་བར་གྱུར་བ་དག་ལ་རང་རེས་རེ་ཞིག་གོ་བ་སྐོན་པའི་རྔོ་མི་
ཐོགས་མོད། གང་ལྟར་སྙན་ངག་མེད་པའི་དུས་རབས་བསླེབ་རྒྱུ་མ་རེད། དེ་མུན་པའི་
དུས་རབས་རེད། ཅུང་ཕངས་པ་ཞིག་ལ་སྙན་ངག་གི་དགའ་ཞེན་དངོས་ནི་འགྲོ་བ་མིའི་
རིགས་ལས་ཤེས་རྒྱུད་ཀྱི་འཕང་རིམ་ཅུང་ཟད་མཐོ་བར་གནས་ཤིང་། ནང་སེམས་གཤིས་
ཀྱི་ལོངས་སྤྱོད་ལ་ཟ་ཁ་ཅུང་ཟད་དར་བའི་རིགས་ལ་འབྱུང་གི་ཐམས་ཅད་ལ་ཤིན་ཏུ་ཆ་
སྙོམས་པའི་བགོ་སྐལ་ཐུན་མོང་དུ་གྱུར་བ་ཞིག་མིན་པ་འདིའང་མི་འདོད་བཞིན་དུ་ཁས་
ལེན་དགོས་བྱུང་འདུག དེ་སོགས་ཀྱི་དབང་གིས《ཟླ་ཟེར》དུ་འཁོད་པའི་སྙན་ངག་དག་
ལའང་ཀུན་གྱིས་ཞལ་སྒོ་གཅིག་མཚུངས་སུ་ལེགས་སོ་བརྗོད་པའི་ངེས་པ་མེད་མོད། ཐོག་



1
༢
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། དཔའ་
མར་དེས་དུས་དེབ་རང་ལ་དབང་བའི་བསམ་པའི་རིམ་གྲས་སམ་རང་གིས་དབང་དུ་འདུ་
བའི་ཀློག་པ་པོ་དག་ལ་སྒྱུ་རྩལ་གྱི་རོ་མཆོག་བླ་ན་མེད་པ་བསྟབས་དང་སྟོབ་བཞིན་ཡོད་
པར་གདོན་མི་ཟ།
དེ་ཡང་སྙན་ངག་སྒྱུ་རྩལ་གྱི་འགུགས་སྟོབས་བྱ་བ་སྔོན་ལྟར་ན་རྗོད་བྱེད་ཚིག་དང་།
བརྗོད་བྱ་དོན། བསྟན་བྱའི་སྲོག་སོགས་སམ། ལུས་མཆོག་རྒྱུན་མཛེས་སྐྱོན་བྲལ་དང་
གསུམ་མམ། ཡང་ན་ཚིག་ཉམས་དང་དོན་ཉམས་སོགས་དུ་མར་རག་ལས་ཤིང་། ད་
ལྟའི་རྗོད་སྟངས་སུ་བྱས་ན་དགོངས་གཞི་འཛུགས་པ་དང་། བརྗོད་གཞི་འདེམ་སྒྲུག སྒྱུ་
རྩལ་ཐབས་ལམ། བསམ་བློའི་ཟབ་ཚད། འཆར་སྒོ་དང་ཚོར་འདུ། ཟོལ་བྲལ་དང་
དུངས་ཞེན། རྟོག་འགྱུ་དང་བློས་བསླངས། བཞེངས་གཟུགས་དང་ཡིད་བརྙན། ཐ་ན་
ཐ་སྙད་ཀྱི་བསྟར་རིམ་དབྱིབས་དང་ཁ་དོག་ཏུ་སྤེལ་བའམ་སྡེབ་སྦྱོར་གྱི་འགྲོས་དབྱངས་
རིམ་དུ་སྡེབ་པ་སོགས་གཞོགས་དང་ཆ་དུ་མ་འདུས་འཛོམས་ལས་འབྱུང་བ་ཞིག་ཡིན་
པས། རབ་ན་ཀུན་ནས་བརྟག་ཀྱང་ལེགས་ཆ་ཡོངས་སུ་རྫོགས་པ་ཞིག་དགོས་མོད། དེ་
ལྟར་བརྟག་བཟོད་པ་ནི་འབྱུང་བ་དཀོན། དོན་དུ་ན་རྗེ་ས་པཎ་གྱིས་ཀུན་ལ་མཁས་པ་
མཁས་པ་སྟེ། །གཅིག་ལ་མཁས་པའང་མཁས་པའོ། །ཞེས་པས་འགྲས་འགེབ་ན། ཀུན་
ནས་མཛེས་པ་མཛེས་པའི་སྙན་ངག་སྟེ། །ཆ་གཅིག་མཛེས་པའང་སྙན་ངག་མཛེས་པའོ། །
ཞེས་སྨྲ་རུང་སྟེ། དེ་སྔོན་སྒོ་ཀུན་ནས་ཅི་ལྟར་བརྟག་ཀྱང་སྐྱོན་གྱི་ཆ་ཕྲ་མོ་ཙམ་ཡང་མི་
དམིགས་པ་མཆོག་གྱུར་ཕུལ་ཕྱིན་གྱི་སྙན་རྩོམ་དུ་འདོད་པ་རེ་གཉིས་ཀྱིས་ང་ཚོར་སྒྱུ་རྩལ་
གྱི་རོ་མཆོག་ཁྱད་པར་ཅན་བྱིན་པ་སྨྲ་མ་དགོས་མོད། རེས་འགའ་ནི་ཚིག་དོན་གང་རུང་
རེའི་ཆ་ན་མཐོང་བའི་ཐུན་མིན་ཁྱད་ཆོས་རེ་རེས་ཀྱང་ང་ཚོར་ཡིད་འགུལ་སྣང་བ་བཟི་
ཡོམ་ཡོམ་དུ་བྱེད་པ་རེ་ཐེབས་སུ་འཇུག་ནུས་ལ། ཡིད་ཀྱི་རྙོག་མ་དྭངས་པར་བགྲུངས་
ཤིང་། སེམས་ལ་སྒྱུ་རྩལ་གྱི་སྐུ་ཁྲུས་ལན་གཅིག་གསོལ་དུ་འཇུག་ན་དེ་ཡང་སྙན་ངག་གི་
75



ལ་གཡུ་དྲུག་དཀར་དཔེ་ཚོགས།
ཡོན་ཏན་ཅི་ལ་མིན།
དེ་སྔོན《ཟླ་ཟེར》དུ་འཁོད་པའི་སྙན་རྩོམ་དག་ལ་རེ་རེ་བཞིན་དཔྱོད་པའི་རྔོ་མི་
ཐོགས་མོད། དེ་དག་གིས་ཐོག་མར་སྤྱིར་འགྲོ་བ་མིའི་རིགས་དང་ལྷག་པར་རང་རེའི་སྐད་
ཡིག་འདིར་བརྟེན་ནས་འཚོ་བ་དག་ལ་བསམ་བློའི་ལོངས་སྤྱོད་ཕུན་སུམ་ཚོགས་པ་ཞིག་
དང་སྒྱུ་རྩལ་གྱི་འཚོ་བ་ཡི་གར་འོང་བ་ཞིག་བསྣམས་འོང་ཞིང་། རིགས་རྒྱུད་འདི་གའི་
གུ་ཡངས་འཆར་ཡན་གྱི་སེམས་རྒྱུད་ལ་གསོས་བཏབ་ཅིང་། སྒྱུ་རྩལ་སྤྲོ་སྣང་གི་གཤིས་
ཀ་སྐྱེད་དུ་བསྲིངས་པ་ནི་རིན་ཐང་མི་ཆུང་བ་ཙམ་དུ་མ་ཟད། གཞན་གྱིས་མི་ནུས་པ་སྟེ་
ཚབ་བྱེད་གཞན་དུ་མེད་པ་ཞིག་གོ །ཁྱད་པར་ད་ལྟ་དང་མ་འོངས་པའི་དུས་རྩ་བའི་ཉོན་
མོངས་རགས་པ་དག་སྔར་ལས་ཀྱང་སྟོབས་དར་བ་མཐུར་མེད་ཁ་ཡན་དུ་རྒྱུ་སྟེ། གཏི་མུག་
གིས་སྲིད་པའི་སྙིང་པོ་མ་ལུས་འདོད་ཡོན་རགས་པ་དངོས་པོའི་སྲེད་པ་སྐོང་པ་ཙམ་ལ་
རྒྱས་འདེབས་ཤིང་། འདོད་ཆགས་ཀྱིས་ཐམས་ཅད་ང་གཅིག་པུས་བཟའ་ཞིང་ང་གཅིག་
པས་གྱོན་ལ་ང་གཅིག་པས་སྤྱོད་དགོས་ཟེར་ཏེ་ཐམས་ཅད་དམར་ཧྲེང་ཧྲེང་དུ་རྒྱུ་ཚེ”དགེ་
དང་ཡིག་ཚངས་ཀྱིས་འཚོ་བ”དག་གི་བསམ་བློའི་ལོངས་སྤྱོད་དང་སྒྱུ་རྩལ་གཤིས་རྒྱུད་ནི་
ལེགས་པར་བརྟག་ན་དེ་བས་ཀྱང་རིན་ཐང་གཞལ་དུ་མེད་པ་འགྲོ་བ་མིའི་ཁྱད་ནོར་ཞིག་
ཏུ་མཐོང་བ་གོར་མ་ཆག དེས་ན་ང་ཚོས་སྤྱི་བབ་ནས་བརྟག་ན་སྙན་ངག་འདི་དག་ལ་
རྩོམ་རིག་སྒྱུ་རྩལ་གྱི་མཛེས་ཉམས་ཁྱད་དུ་ཐོན་ཅིང་། མི་སེམས་གཡོ་བར་བྱེད་པའི་སྒྱུ་
རྩལ་འགུགས་སྟོབས་བདོ་བ་འདི་ནི་ཁྱད་ཆོས་དང་པོར་སྣང་།
དེ་དང་མཉམ་དུ་སྙན་ངག་འདི་དག་གིས་ང་ཚོར་བསམ་བློ་སོ་མ་གྱ་ནོམ་པ་ཞིག་
བསྣམས་འདུག་པ་དེ་རེད། སྤྱིར་སྙན་ངག་ལེགས་པོ་ཞིག་ཡིན་ན་མཐའ་གཅིག་ཏུ་བསམ་
བློ་ཟབ་མོ་གང་རུང་ཞིག་ཅིས་ཀྱང་ཡོད་དགོས་པར་འདོད་པའི་གྲས་སུ་ཕྲན་པ་ནམ་ཡང་
འདུག་མ་མྱོང་ལ། སྙན་ངག་ཡིན་ན་ཐོག་མར་སྙན་ངག་ཡིན་དགོས་ཞེས་པའི་ལེགས་



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ==
བཤད་འདི་ལ་རྟག་པར་ཞེ་འཁྲེན་ཆེ་བར་ཡོད་དེ། སྤྱིར་སྒྱུ་རྩལ་ཞེས་པ་ཁྱོད་ལ་གོ་སྐོན་
དང་སློབ་གསོ་ཁོ་ན་གཏོང་བྱེད་ཀྱི་ཡོ་བྱད་རེངས་པོ་ཞིག་ཏུ་གོ་ན་དེའི་ཐུན་མིན་སྒེར་
གཤིས་ཁྱད་དུ་གསོད་པར་སོམ་ཉི་ཅི་ཡང་མེད། དེ་བས་སྔར་ནང་ཁུལ་དུ་དར་མྱོང་བའི་
རིག་རྩལ་རྒྱལ་སྐྱོབ་སྨྲ་བའང་ཞེ་ཁྲེལ་གྱི་གནས་སུ་མཐོང་། རང་རེས་རྟག་པར་ཚད་
གཞིར་བྱས་ཏེ་ཁ་ན་གླུ་བཞིན་གྱེར་བ་ངེས་དོན་ངག་གི་དབང་པོ་དག་གི་ལེགས་བཤད་
ནའང་སྙན་ངག་དམ་པའི་རྒྱུན་ལྡན་ན། བསྐལ་བའི་བར་དུ་གནས་པར་འགྱུར་གསུང་
གི སྙན་ངག་དམ་པའི་དོན་ལྡན་ན་ཞེས་མ་གསུངས། འོན་ཀྱང་དོན་མི་གཙོ་བ་ག་ལ་
ཡིན་ཏེ། ཕུལ་ཕྱུང་སྙན་ངག་དག་ལ་མཚོན་ན་སྐབས་དང་རྣམ་པ་དུ་མར་མི་ལ་བློ་སྒོ་
འབྱེད་ཅིང༌། འདུ་ཤེས་མལ་ལས་སློང་ལ། བསམ་བློ་སྒྲོག་འགྲོལ་གྱི་བྱེད་ལས་དང་ལྡན་
པ་ནི་བསྙོན་དུ་མེད། དེ་ཙམ་དུ་མ་ཟད་སྤྱིར་སྙན་ངག་གི་བསམ་བློ་ཟེར་བའང་རྩོམ་ལུས་
ཀྱི་དབང་གིས་བརྩམས་སྒྲུང་དང་འབོལ་རྩོམ་སོགས་དང་ཅུང་མི་འདྲ་སྟེ། ནམ་མཁའ་ལ་
གློག་ཞགས་འཁྱུག་པ་ལྟར་དྲག་ལ་ཡུན་ཐུང་ཕོག་ཐུག་ཆེ་བ་སྒྲ་འོད་ཟེར་གསུམ་དང་ལྡན་
པ་ལྟ་བུ་ཞིག་ཡིན་པས། ཁྱོད་ཀྱི་སྣང་སེམས་འདྲེན་སྟོབས་དང་བསམ་པ་འགུགས་ནུས་
ཀྱི་དྲག་ཤུགས་དང་ལྡན། དེས་རྟག་པར་བསམ་པའི་འཁྱེར་སོ་གསར་བ་ཞིག་ཤིན་ཏུ་ཉིང་
བསྡུས་སུ་བྱས་ཏེ་ཕལ་བའི་བློ་ལས་འདས་པའི་སྐད་ཆ་ཞིག་ཏུ་བརྗོད་ཡོད་པས། དེ་དང་
ཕྲད་པ་ཙམ་གྱིས་དོ་སྣང་མི་བྱེད་ཐབས་མེད་ལྟ་བུར་འགྲོ་ཞིང་། ཤན་འཇུག་གི་ནུས་པ་
དབལ་རྣོ་ཞིང་གཏིང་རིམ་དུ་ཟུག་སླ་བ་ཐ་ན་དེ་འཕྲལ་བློ་ཐོག་ནས་སྐྱོར་ཐུབ་པ་ཞིག་ཏུ་
འོང་། དེར་བསྟུན་ནས་སྙན་ངག་གི་ཁྱད་ཆོས་དེ་དང་སྡེབ་པའི་དགོངས་པའམ་བསམ་བློ་
དེ་ཡང་སེམས་ཀྱི་གཏིང་རིམ་དུ་འགྲོ་ཚད་མྱུར་ལ་ཁྱབ་གདལ་སྐྱེན་པས། སྙན་ངག་ཅེས་
པ་བསམ་བློ་དང་འདུ་ཤེས་གསར་བའི་སྣ་འདྲེན་ཞིག་ཏུ་རྟག་པར་གོ་བ་ལེན་བཞིན་ཡོད་
ལ། དེའི་བློ་སྒོ་འབྱེད་པའི་ནུས་པའང་སྐབས་དུ་མར་རྩོམ་ལུས་གཞན་ལས་ལྷག་པའི་



བ གཡུ་དྲུག་དཀར་དཔེ་ཚོགས།
ཚུལ་དུ་ཡོད། ད་ལྟ་ང་ཚོའི་སྙན་ངག་གསར་བ་དག་གི་ཁྲོད་ན་དེ་འདྲའི་ཁྱད་ཆོས་ལྡན་
ཅིང་རྒྱུག་ཆེ་བ་མང་པོ་ཞིག་ཡོད་ཅེས་སྨྲ་བ་ལ་སྙིང་ཤ་ཅུང་ཟད་སྲབ་མོད། 《ཟླ་ཟེར》
དུ་འཁོད་པ་དག་ནང་དུ་འདུ་བའི་སྙན་ངག་གསར་བའི་ཁྲོད་ན་ཕྲལ་ཡུན་ལ་ཕན་པའི་
བསམ་གཞིགས་ཀྱི་རྙེད་དོན་གཏིང་ཟབ་མོ་དང་བསམ་བློ་གསར་བའི་ལེགས་སྐྱེས་མང་
དུ་ཡོད་པ་དེས་དེ་སྔོན་བོད་སྤྱི་ཚོགས་ལ་དངོས་དང་བརྒྱུད་ནས་མདུན་སྐུལ་གྱི་ནུས་པ་ཅི་
རིགས་ཐོན་ཡོད་ཅེས་ཟེར་བ་ལ་རང་རེ་མགྲིན་པ་ཞུམ་དུ་མེད། །
གཞན་སྙན་ངག་འདི་དག་གིས་ང་ཚོའི་ལོ་ངོ་བཅུ་ཕྲག་དུ་མའི་རིང་གི་རྗེས་ཤུལ་
དང་འཕོ་འགྱུར་བསྟན་ཡོད། འདིས་ཉམས་གུད་ཆེན་པོའི་མས་སྣེ་ནས་བོད་ཀྱི་རིག་
གནས་ཧྲིལ་པོར་གསོན་དབུགས་ཅུང་ཙམ་རྒྱས་ཏེ་ཇི་ལྟར་ལངས་མ་གོག་གིས་འོང་བ་ང་
ཚོར་མག་མོག་ཅིག་མཐོང་དུ་འཇུག་ཅིང༌། འདི་ལས་རྩོམ་རིག་གསར་བ་ཞེས་པའང་
ཕལ་ཆེར་མེད་པ་ནས་ཡོད་པ་དང་། ཡོད་པ་ནས་འཕེལ་བའི་ཕྱོགས་སུ་གང་འདྲ་བྱས་
ནས་འོང་ཚུལ་འོལ་སྤྱི་ཙམ་རིག་ཐུབ། སྐབས་འདིར་དེ་སྔོན་ཁོ་བོས་བྲིས་པའི་སྙན་ངག་
ཅིག་ལས་ཚིག་འགའ་དྲན་འོང་སྟེ། དེ་སྔོན་ང་ཚོས་གང་དུའང་བྲིས། དེ་སྔོན་ང་ཚོས་
ཅི་ཡང་བྲིས་ཏེ། དུས་རབས་ཤིག་འཕོ་འགྱུར་གྱི་ཁྲོད་ནས་བྲིས། ལས་དབང་ཞིག་དར་
རྒུད་ཀྱི་གསེབ་ནས་བྲིས། ཚེ་སྲོག་ཅིག་ཤི་གསོན་གྱི་བར་ནས་བྲིས། ང་ཚོ་རེ་དགའ་
སྟེ། ཉམས་འུར་ཐེངས་གཅིག་གིས། ཁ་དོག་སྣ་ཚོགས་པའི་ཐ་སྙད་མང་པོ་ཞིག འབྲུག་
པ་ཀུན་ལེགས་ཀྱིས་ན་ཁྱུ་བདས་པ་བཞིན། གཙུག་ལག་རིག་པའི་ཉིན་སྲིབ་ནས། ཁྱུ་
དང་ཁྱུ་བྱས་ནས་དེད་འོང་ཚེ། ང་ཚོའང་འུ་ཐུག་པ་ཡོད་དེ། མནོ་བསམ་རེ་རེས་དྲུད་
འོང་བའི་ཡིག་འབྲུ་དེ་ཚོ། ཕ་བོང་ས་ཟུག་བཞིན་གྱུར་ཚེ།”ཞེས་བྲིས་པའི་ངང་ཚུལ་དེ་
འདིར་འཁོད་སྙན་ངག་དག་ལ་སྦྱར་ནའང་ཅུང་ཟད་དོན་ལ་གནས་པ་འདྲ་སྟེ། འདིར་
འཁོད་སྙན་རྩོམ་འདི་དག་ལས་ང་ཚོའི་ཕུལ་བྱུང་སྙན་རྩོམ་དུ་མ་ཞིག་རླུང་རྟ་སྐྱོད་པའི་
78



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
འཇོ་སྒེག་གིས་སྒྱུ་རྩལ་གྱི་ནམ་མཁའ་ལ་ཇི་ལྟར་རིམ་གྱིས་འཕགས་པ་དང་། སྙན་ངག་
སྨྲ་བ་དུ་མའི་ཞབས་རྗེས་ཀྱི་འོད་རིས་དབྱངས་རིག་ཕོ་བྲང་ཆེན་མོའི་སྒོ་ཐེམ་གྱི་བང་
རིམ་ན་གང་ལྟར་ངང་གིས་མངོན་པའི་བརྒྱུད་རིམ་མཐོང་ཐུབ། གལ་ཏེ་ང་ཚོ་ད་དུང་མུ་
མཐུད་ནས་མདུན་དུ་སྐྱོད་དགོས་ན། གལ་ཏེ་དེང་ཕྱིན་ང་ཚོའི་མདུན་སྐྱོད་ཀྱི་ཁ་ཕྱོགས་
གང་ཡིན་ངེས་དགོས་ན། དེ་སྔོན་ཇི་ལྟར་འོང་བ་དང་ད་ལྟ་ག་ཚོད་དུ་བསླེབས་ཡོད་པ་
རྟོགས་པར་བྱེད་ཆེད་རྒྱབ་ཕྱོགས་སུ་བསྐྱུར་ཟིན་པའི་རྐང་རྗེས་ལ་དཔྱོད་པ་ནི་སྣང་ཆུང་
གི་གནས་སུ་མཐོང་བར་མི་འོས་ཏེ། འདི་ལ་བརྟེན་ནས་ང་ཚོས་ཡོ་བ་སྲོང་དགོས་ཤིང་།
ནོར་བ་འཆོས་དགོས་ལ། སླར་ཡང་ལམ་ལ་ཆས་པའི་ཞེ་དཔང་དང་སྤོབས་སེམས་ཀྱང་
འདི་ལས་རྙེད་དགོས།
དེ་མིན་ཁོ་བོས་འདིར་བརྗོད་འདོད་པ་ཞིག་ནི་སྙན་ངག་གསར་བས་སྐད་ཆའི་
འཕེལ་རྒྱས་ལ་སྐུལ་འདེད་བྱས་པའི་སྐོར་ཡིན། དེ་ཡང་མིའི་རིགས་ཀྱི་སྐད་ཆ་འདི་མེད་
པ་ནས་ཡོད་པ་དང་། ཡོད་པ་ནས་ཕུན་ཚོགས་སུ་ཕྱིན་པ་ཞིག་ཡིན་ལ། ཕན་ཚུན་གོ་
བ་རགས་པ་ཙམ་སྟོན་ནུས་པའི་རང་བཞིན་གྱི་སྐད་ཆའི་རྨང་གཞིའི་སྟེང་གཙུག་ལག་
སྤྱི་དང་། སྙན་ངག་གི་རིག་པ་འདིའི་ལས་སུ་བབས་པ་ནི་སྔར་མེད་པའི་རིག་པའི་ཁྱབ་
ཁོངས་ལ་ཚོད་འཇུག་བྱེད་ཅིང་། འགྲོ་བ་མིས་ཤེས་རྒྱུད་ཀྱིས་མ་རེག་པའི་ཁྱབ་ཁོངས་ལ་
ཚོད་མྱུལ་དང་དཔུང་འཇུག་བྱེད་རྒྱུ་དེ་ཡིན་ཟེར་ཆོག སྤྱིར་བཏང་གི་དབང་དུ་བྱས་ན་དེ་
སྔོན་ང་ཚོས་མཐོང་ཐོས་རྟོགས་གསུམ་ཅི་ཡང་མེད་པའི་ཤེས་བྱའི་ཁམས་ལ་འཇུག་པར་
ཐོག་མར་རྟོག་འཆར་ལ་བརྟེན་དགོས། རྟོག་འཆར་གྱི་རུ་འདྲེན་ནི་མཚན་ཉིད་རིག་པ་
དང་ཚན་ཚན་རིག་པ་ཡིན་ལ། དེ་ལས་ཀྱང་སྙན་ངག་ཡིན། རྟོག་འཆར་གྱི་ཡུལ་ལྗོངས་
བགྲོད་པ་ལ་རྟོག་འཆར་གྱི་སྐད་ཆར་མ་བརྟེན་ཐབས་མེད་ཡིན་ལ། སྙན་ངག་གི་སྐད་
ཀྱི་ཁྱད་ཆོས་གཙོ་བོ་ནི་རྟོག་འཆར་གྱི་བརྡ་སྐད་ཡིན་ཏེ། ཕལ་བའི་ཐ་སྙད་འཕྲང་རིང་
79



གཡུ་དྲུག་དཀར་དཔེ་ཚོགས།
འགགས་མཚམས་ནས། །རྒན་པོའི་རྣམ་བཞག་རྫོང་གོག་རྡིབས་སོ་ནས། །མཁས་པའི་
གཏན་ཚིགས་འཁར་བ་ཆག་ས་ནས། །བརྗོད་བྲལ་བརྗོད་པ་ངག་གི་རྒྱལ་ཁམས་མཐོང་། །
ཞེས་པའང་འདི་འདྲ་ཞིག་ལ་བསྟན་པ་ཡིན་ནོ། །དེས་ན་སྙན་ངག་གི་སྐད་ཆ་ནི་སྔོན་དུ་
ཐོན་པ་རིག་པའི་ཁྱབ་ཁོངས་གསར་བར་མཚོན་ན་ལྐོག་གྱུར་སྦས་ཡུལ་འབྱིན་བྱེད་རལ་
གྲིའི་རྩེ་མོ་ལྟ་བུ་ཞིག་ཏུ་འགྲུབ། དེ་ཙམ་རང་རེའི་སྙན་རྩོམ་གསར་བའི་བརྒྱུད་རིམ་འདི་
ལས་བརྟག་ཀྱང་རྟོགས་ནུས་ཏེ། སྙན་ངག་སྨྲ་བ་ཚོས་གསར་དུ་བཟོས་པའི་ཐ་སྙད་དམ་
བརྡ་སྤྲོད་པའི་རྗོད་སྟངས་མང་པོ་ཞིག་དང་པོ་ཀུན་ལ་ཡོངས་སུ་གྲགས་པ་ཞིག་མིན་པས།
འགའ་ཞིག་དང་དུ་མི་ལེན་པའམ་ཐ་ན་བོད་སྐད་མིན་པར་སྒྲོག་པའང་ཡོད་མོད། ད་ལྟ་
དེ་དག་ལས་མི་ཉུང་བ་ཞིག་སྙན་ངག་གི་ཐུན་མིན་རྗོད་སྟངས་ཙམ་དུ་ཁས་འཆེ་ཞིང་།
ཡུན་གྱིས་བོད་ཀྱི་ཐ་སྙད་ཅིག་གམ་སྐད་ཆའི་འཆད་སྟངས་ཤིག་ཏུ་གྱུར་དང་འགྱུར་
བཞིན་ཡོད། འོ་ན་སྐད་ཆ་འཕེལ་རྒྱས་སུ་བཏང་བ་ནི་དངོས་དང་བརྒྱུད་ནས་སྤྱི་ཚོགས་
འཕེལ་རྒྱས་སུ་བཏང་བ་ཡིན་ཏེ། སྐད་ཆ་དང་བསམ་གཞིགས་འདུ་ཤེས་སོགས་གཅིག་
ལ་གཅིག་ལྟོས་སམ་གཅིག་གྲོགས་གཅིག་ཏུ་འགྲོ་བ་ཞིག་ཡིན་ཏེ། སྐད་ཆ་རྗེས་སུ་ལུས་
པ་ཞིག་ལ་བསམ་བློའམ་སྲིད་འབྱོར་སྔོན་དུ་ཐོན་པ་ཞིག་འབྱུང་དཀའ་ལ། ཐ་སྙད་མེད་
པའི་ཁྱབ་ཁོངས་སུ་དེར་ལྟོས་ཀྱི་བྱ་བ་གསར་བ་ཞིག་སྤེལ་དུ་མེད་པ་འདི་ཁས་ལེན་དགོས།
དེའི་ཕྱིར་སྤྱི་ཚོགས་འཕེལ་རྒྱས་འགྲོ་བའི་ཁྲོད་རྩོམ་རིག་སྙན་ངག་གམ་ཐ་སྙད་དང་སྐད་
ཆའི་བྱེད་ནུས་ལ་དམན་མཐོང་མི་མཛད་པར་ཞུ་ལ། དེའི་ཐུན་མིན་ལག་རྗེས་ཀྱང་ངེས་
པར་ཁས་ལེན་དགོས་སྙམ། །
ད་དུང་གོང་སྨྲས་དེ་དག་དང་མཉམ་དུ་གླེང་དགོས་པ་ནི་དགེ་མཚན་འབའ་ཞིག་
གིས་བསྡུས་པའི་བྱ་བ་མེད་པ་བཞིན་སྙན་ངག་འདི་དག་ལ་མཚོན་ནའང་ཆ་གང་རུང་ན་
དགེ་མཚན་མ་ཡིན་པར་སྨྲ་རུང་བ་ཡོད་དེ། འགའ་ཞིག་ཚིག་ལ་ཉ་མ་ལོངས་པ། ལ་ལ་
8）



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
སུ
།
དཔེ་ལ་འབྲེལ་མ་ཆགས་པ། ཁ་ཅིག་རྩལ་ལ་བྱང་ཆ་མ་ཐོན་པ། ཁྱད་པར་དོན་ལ་བསམ་
བློ་མ་སྨིན་པས་རང་མྱོང་མེད་པར་ཟེར་སྒྲོས་རྗེས་སུ་བཟློ་བ་དང་། སྤྱི་ཚོགས་སྤྱི་བབ་ལ་
རྒྱུས་མི་མངའ་བས་ཀ་པའི་ཉེས་སྐྱོན་ཁ་པར་འགེལ་བ། ཡུས་ཆེ་བས་རང་ཁག་གཞན་ལ་
དཀྲི་བ། རྔམས་དྲགས་པས་སྡོམ་ཚིག་སླ་ཆེས་པ་སོགས་དང་། བརྗོད་གཞི་ཆེ་བས་དབང་
དུ་མི་འདུ་བ། རྩོམ་ཁོག་མ་ཆུམས་པས་སྔ་ཕྱི་འགལ་བ། སྤྱི་ངོས་ནས་བསྡོམ་ན་ལད་ཟློས་
དང་འདྲ་བཤུས་མང་ཞིང་བརྗོད་བྱ་གུ་དོག་དྲགས་པ་སོགས་སྣང་ཡང་སྤྱིར་རང་གཞན་
ཀུན་ལ་ཡོད་པའི་སྤྱི་ཚུལ་ཙམ་དུ་ཟད་ཅིང་། སྒོས་སུ་ཕྲན་པས་ཞིབ་ཏུ་མ་བརྟག་པའི་
སྣང་ངོ་ཙམ་གྱི་ཤར་ཆ་ཡིན་པས་ཆ་འཇོག་མེད་ལ། ཞིབ་ཏུ་གསེད་འགྲོལ་གྱི་ངལ་བའང་
བསྟེན་མ་ནུས་པས་འདིར་ས་བཅད་སྟོངས་དོགས་ཀྱིས་གླེང་བསླངས་པ་ཙམ་མོ། །
མདོར་ན་འདིར་འཁོད་སྙན་ངག་དག་གིས་རང་ཅག་ལ་སྒྱུ་རྩལ་རོ་མངར་རམ་བསམ་
པའི་ལོངས་སྤྱོད་དང་། བསམ་བློ་གསར་བའི་བློ་སྐྱེད་བྱིན་ཅིང་། ཉམས་མྱོང་དང་བསླབ་
བྱ་སྤྱི་སྡོམ་གྱི་དཔེ་རིས་བཀོད་ལ། ཐ་སྙད་དང་སྐད་ཆ་འཕེལ་རྒྱས་ལ་རྟིང་སྐུལ་བྱས་པ་
སོགས་ནི་སྙན་རྩོམ་འདི་དག་གི་ཁྱད་ཆོས་སུ་མཐོང་ཞིང་དེ་དག་གི་ཐུན་མིན་རིན་ཐང་
ཡང་ཡིན། རིན་ཐང་འདི་ཉིད་མི་རིགས་རིག་གནས་ལ་གཏོར་བརླག་མ་གཏོགས་བྱ་བ་
བྱས་པ་མེད་པའི་རང་རེ་མི་རབས་ཁ་ཤས་ཀྱི་འགྱོད་བཤགས་ཤིག་ཀྱང་ཡིན་པས། སུ་
ཞིག་ལ་རྩིས་མི་ཆེ་ཡང་རང་རེ་ཚོས་བརྩི་མཐོང་མ་བྱས་ཐབས་མེད་ཡིན། དེ་ལྟར་ན
《ཟླ་ཟེར》སོགས་སུ་འཁོད་པའི་སྙན་ངག་དང་རྩོམ་རིག་འདི་དག་ང་ཚོར་བཀའ་དྲིན་
ཆེ་ལ། དེ་དག་གི་རྩོམ་པ་པོ་དག་བཀའ་དྲིན་ཤིན་ཏུ་ཆེ། དེ་བཞིན་དུས་དེབ་དེ་དག་
བསྐྲུན་མཁན་དང་དེའི་རྩོམ་སྒྲིག་པ་དག་ཀྱང་བཀའ་དྲིན་ཆེ་སྟེ། ཁོང་རྣམ་པས་ང་ཚོ་
མགོ་འཐོམ་ལ་འུ་ཐུག་པའི་སྐབས་དེར་རང་ནུས་ཀྱི་ལས་ལ་འཇུག་པའི་དྲན་སྐུལ་དང་
དཔེ་འདོན་ལེགས་པོ་ཞིག་བྱས་སོང་ཞིང་། ད་ལྟ་ཕྱིར་བལྟས་ཚེ་དེ་དག་མི་རིགས་ཐུན་
s



གཡུ་དྲུག་དཀར་དཔེ་ཚོགས།
མོང་ལ་དབང་བའི་གྲུབ་འབྲས་མི་དམན་པ་ཞིག་ཏུ་གྲུབ་ཟིན་འདུག མེས་པོ་ཚོ་ནང་དུ་
འདུས་པའི་མི་རབས་མང་པོས་ཀྱང་འདི་ལྟར་བྱས་ནས་ངོམ་དུ་རི་བའི་རིག་གནས་ཀྱི་ཕ་
མཁར་དཔངས་མཐོ་བ་དེ་བསྐྲུན་པ་ཡིན་ལ། དེ་ཚོར་བརྟེན་ནས་ང་ཚོ་དཔལ་ལྡན་འཛམ་
བུ་གླིང་པའི་མི་གྲལ་གྱི་སྟར་འཕྲེང་འཕང་མི་དམའ་བར་འཚོ་ཐུབ་པ་བྱུང་ཡོད། དེ་ཚོ་
རང་རེ་དཀྱུས་མ་དག་གི་སྣང་ངོར་མཛད་རྗེས་ཆེན་པོར་མཐོང་བས་རྩོམ་ཐུང་འདི་ག་
བརྒྱུད་ནས་སླར་ཡང་ཁོང་རྣམ་པར་ངོ་སོ་ཐེངས་ཤིག་བསྟོད་པ་ཡིན་ལ། དུས་མཚུངས་སུ་
གང་ཟག་སྙན་ངག་ཀློག་པའི་སྐལ་བ་མཆོག་དང་ལྡན་པ་དག་ལ་སྙན་ངག་འདི་དག་ལན་
གཅིག་གཟིགས་པའི་སྐུལ་མའང་སྙིང་ནས་ཞུ་བ་ཡིན་ནོ། །
82



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ==
སྦྲང་ཆར་རྩོམ་རིག་བྱ་དགའི་
ཚོགས་ཐོག་གི་གཏམ།
དབུ་ཁྲིད་རྣམ་པ། གྲོགས་པོ་ཚོ། ལྷ་ལྕམ་དང་སྐུ་ཞབས་རྣམ་པ། སྔ་དྲོ་བདེ་ལེགས།
ངས་ཐོག་མར་ང་རང་དང་དེ་རིང་གི་སྦྲང་ཆར་རྩོམ་རིག་བྱ་དགའ་ཐོབ་མཁན་རྩོམ་
གྲོགས་དག་གི་ཚབ་བྱས་ཏེ། ཁྱེད་སྦྲང་ཆར་རྩོམ་སྒྲིག་ཁང་གི་ཁོངས་མི་ཡོངས་དང་། ད་
རེབ་ཀྱི་དཔྱད་འདེམས་པ་རྣམ་པ། ཁྱད་པར་དུ་རྒྱ་ཆེའི་བོད་ཡིག་རྩོམ་ཀློག་པ་རྣམས་ལ་
བཀའ་དྲིན་ཆེ་ཞུ་ཞིང་། ཁྱེད་ཅག་དེ་རིང་འདིར་ཕེབས་ཀྱི་གྲོགས་པོ་བོད་ཀྱི་རྩོམ་རིག་
ལ་ཐུགས་ཁུར་དང་མཛད་རྗེས་ཆེ་ཞིང་མོས་འདུན་དང་ལྡན་པ་དག་ལ་བཀའ་དྲིན་ཆེ་
ཞུ། ཁྱེད་ཅག་གི་སྙོར་སྐྱེད་གཟིགས་སྐྱོང་དང་མཐུན་རྐྱེན་རོགས་དན་མེད་ན། དེ་རིང་ང་
སE



གཡུ་དྲུག་དཀར་དཔེ་ཚོགས།
ཚོར་རྩོམ་རིག་བྱ་དགའི་རྟགས་མ་འདི་ཉིད་ལག་རྩེར་བསྒྲེང་པའི་གཟི་བརྗིད་འདི་འཐོབ་
མི་སྲིད་ཅིང་། དེ་རིང་རང་ཅག་མཉམ་དུ་འཛོམས་ཏེ་དུས་རིམ་གཅིག་རིང་གི་སྦྲང་ཆར་
རྩོམ་རིག་གི་རྗེས་ཤུལ་ལ་ཕྱི་མིག་ཐེངས་གཅིག་བལྟ་བའི་སྐལ་བ་བཟང་པོ་འདི་ཡང་ཡོད་
མི་སྲིད།
དུས་མཚུངས་སུ་བྱ་དགའ་འདི་ཉིད་ཐོབ་པ་ངེད་ཅག་རྩོམ་པ་པོ་དག་གི་རང་ངོས་
ནས་འབད་པ་ཅུང་ཙམ་བསྟེན་པ་ལ་རག་ལས་པའང་སྨྲ་མ་དགོས། དྲང་མོ་བཤད་ན།
རྩོམ་པ་པོ་ཞིག་ལ་མཚོན་ན་བརྩམ་བྱ་གང་རུང་ཞིག་དང་པོ་འབྲི་བར་རྩོམ་པའི་དུས་ནས་
དེ་ཀློག་མཁན་སུ་ཞིག་ལ་སྟོན་པར་འདོད་པའི་ཀུན་སློང་ཞིག་གིས་བསླངས་པ་ཡིན་ཅིང་།
བལྟས་ནས་ཀྱང་མཆོག་དམན་བར་མའི་ཚོར་བ་གང་རུང་ཞིག་དེའི་ཤེས་རྒྱུད་ལ་སྐྱེད་ཨེ་
འགྲོའི་འདུན་པ་ཞིག་ཀྱང་ཡོད། དེ་གཙོ་བོ་ནི་ང་ཚོ་ཁ་སྟབས་ཕྲ་བའི་གང་ཟག་སོ་སོ་བ་
དག་གིས་རང་རང་གི་ངོས་ནས་སྤྱི་ཚོགས་སམ་མི་རིགས་དང་མིའི་རིགས་ལ་འགན་ལེན་
སྟངས་ཤིག་གམ། ཁག་ཁུར་སྟངས་ཤིག་ཡིན་ལ། གཞན་དུ་ན་རང་གཞན་བར་མའི་འགྲོ་
བ་དག་ལ་རང་ཉིད་སྲིད་པ་འདིར་བསླེབས་མྱོང་བའམ་འཚོ་ཞིང་གཞེས་པ་བརྡ་སྒྲོན་པར་
བྱེད་པའི་ཐབས་ལམ་ཞིག་ཏུ་ངོས་འཛིན་གྱིན་ཡོད་ཀྱང་སྲིད་དོ། །གང་ལྟར་དེ་སྔོན་ངེད་
ཅག་གིས་རང་རང་གི་འཇོན་ཐང་ཕྲ་མོ་དེ་བེད་སྤྱོད་བྱས་ཏེ་གཞན་ཕན་ཡིན་སྙམ་གྱི་བསླུ་
བྲིད་ལ་ཞེན་པ་འཆང་ཞིང་། བོད་ཀྱི་རྩོམ་རིག་སྤྱི་དང་ཁྱད་པར་དུས་རབས་དང་བསྟུན་
པའི་རྩོམ་རིག་གསར་བ་ཞེས་པའི་ཕོ་བྲང་ཆེན་མོ་དེ་བཞེངས་བཀོད་ལེགས་འགྲུབ་ཀྱི་
ཆེད་དུའང་དམིགས་ཏེ། རིགས་རྒྱུད་ཀྱི་བབས་འགན་ཕྲག་པའི་ཤུགས་ཀྱིས་བཏེགས་ལ།
འཚོ་བ་ཡི་ཟབ་ཚད་བསམ་བློའི་དཔངས་ལ་གཞལ་ཞིང་། རྟོག་འཆར་གྱི་དར་ཆ་སྨྱུག་
རྩེར་ཡང་ཡང་ཕྱིར། དེ་ཕྱིར་སྤྱིར་བཤད་ན། ཐོག་མར་རང་ངོས་ནས་ཀུན་སློང་ཡག་པོ་
ཙམ་ཞིག་བཅངས་ཤིང་། དེ་ནས་ཡུལ་དུས་ལོངས་སྤྱོད་དམ་རང་དཔགས་ནུས་ཚོད་དང་
84



།
པའ་བབ
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། #
བསྟུན་པའི་ལས་རིགས་གདམ་གསེས་ཤིག་ཞིག་བྱས་ལ་གདམ་གསེས་དེའི་ཆེད་དུ་དཀའ་
བ་ཅུང་ཟད་བསྟེན་པ་ཡིན་པས། དེ་རིང་འབྲས་བུ་འདྲ་འདྲའི་ནང་ནས་ཅུང་ཟད་མི་འདྲ་
བ་ཙམ་འདི་ཐོབ་པ་ཡིན་ཟེར་ཆོག་མོད། དོན་དུ་ན་དེ་རིང་གཟེངས་བསྟོད་ཀྱི་རྟགས་མ་
ལྕིད་ཏིག་གེ་བ་འདི་འདེགས་འོས་མཁན་ང་ཚོ་ཡིན་མིན་དང་། ང་ཚོའི་བརྩམས་ཆོས་
དེ་དག་ལ་དངོས་གནས་བྱ་དགའ་དེ་དང་དོ་མཉམ་པའི་རིན་ཐང་ཞིག་ཡོད་མེད་ཀྱི་ཁ་
ཚོན་སུས་ཀྱང་གཅོད་དཀའ་བ་ང་ཚོ་རང་གིས་ཀྱང་ཤེས་ཡོད། ཡང་གཅིག་བྱས་ན་བྱ་
དགའ་འདི་དག་འདེམ་སྒམ་གྱི་ཁ་སྒོར་མ་བསླེབས་བར་དུ་ང་ཚོའི་བརྩམས་ཆོས་དེ་དག་
དང་མཉམ་འགྲོགས་ཀྱིས་འོངས་པའི་ཕུལ་བྱུང་བརྩམས་ཆོས་གཞན་རྣམས་དང༌། ཡང་
ན་དེ་ལས་ཀྱང་སྔ་ཙམ་ནས་དཔྱད་འདེམས་པ་དག་གི་སྤྱན་ལམ་ནས་བཞུད་ཟིན་པའི་
བརྩམས་ཆོས་དག་ལ་འཐོབ་འོས་ཀྱང་སྲིད་པས། འདིར་བརྩམས་ཆོས་དེ་དག་དང་དེ་
དག་གི་རྩོམ་པ་པོ་དག་ལ་དགོངས་དྭངས་ཤིག་ཞུས་ཀྱང་མི་འོས་པ་མེད་སྙམ། འོན་ཀྱང་
གང་ལྟར་ད་ལྟ་བྱ་དགའ་འདི་ང་ཚོར་གནང་བྱུང་། བརྒྱ་ལ་སྟེས་དབང་ཡིན་པའི་དབང་
དུ་བཏང་ཡང་དེ་ང་ཚོར་མཚོན་ན་དོན་སྙིང་ཡོད་དེ། ཚད་ངེས་ཅན་ཞིག་ནས་གླེང་ན་
འདི་ཡིས་ང་ཚོའི་བསམ་གཞིགས་དང་རྔུལ་ཆུ་ལ་སྤྱི་ཚོགས་ནས་ཁས་ལེན་གནངས་ཤིང་།
ང་ཚོའི་བརྩམས་ཆོས་དེར་ཀློག་པ་པོ་དག་གི་གདེང་འཇོག་མི་དམན་ལ། སྒྱུ་རྩལ་རྩོམ་
རིག་ཕྱོགས་ལ་གཟིགས་པ་ཡངས་ཤིང་བློ་སྦྱོང་མཆོག་ཏུ་དགེ་བའི་དཔྱད་འདེམས་པ་དག་
གིས་ལེགས་སོ་བརྗོད་པའི་མེ་ཏོག་འཐོར་བ་མངོན་པར་མཚོན་པས། དེ་ང་ཚོའི་རྐང་རྗེས་
ལ་གསེར་རྩི་བྱུགས་པ་ཡིན་ཅིང་། བྱ་བཞག་ལ་གཤོག་པ་བཏགས་པ་ཡིན། ང་ཚོས་འདི་
ལ་གཙིགས་འཛིན་ཆེན་པོ་བྱེད་བཞིན་ཡོད་ལ། ང་ཚོ་འདི་ལ་གཅེས་ཐང་ཤིན་ཏུ་ཆེ་སྟེ།
ང་ཚོས་དེ་ཉིད་རང་ཉིད་ཀྱི་རྩོམ་རིག་གསར་རྩོམ་གྱི་བཤུལ་ལམ་དུ་བསླངས་པའི་རྡོ་རིང་
ཞིག་གམ་ཐ་ན་མི་ཚེའི་བརྙེད་བྱ་དོན་ལྡན་ཞིག་ཏུ་བརྩིས་ནས་ཅིས་ཀྱང་གཅེས་པར་ཉར་
85



གཡུ་དྲུག་དཀར་དཔེ་ཚོགས།
ངེས་ཡིན། དེ་ཕྱིར་ངས་གོང་འཁོད་འབྲེལ་ཡོད་མི་སྣ་ཡོངས་ལ་ཡང་བསྐྱར་བཀའ་དྲིན་
ཐེངས་ཤིག་ཞུ་ཞིང་། དེ་སྔོན་ང་ཚོས་རྩོམ་རིག་གསར་རྩོམ་གྱི་བྱ་བཞག་འདིའི་ཐད་ནས་
ཐུགས་དཀྲུགས་ཅི་རིགས་བཟོས་ཀྱང་བཟོད་སྒོམ་ཡང་ཡང་གནངས་པར་མ་ཟད་ཅི་ནུས་
ཀྱིས་རམ་འདེགས་མཛད་ཅིང་སྤོབས་པ་བསྩལ་པའི་ཁྱིམ་མི་དང་གྲོགས་པོ་དག་ལའང་དེ་
རིང་འདིར་ཆབས་གཅིག་ཐུགས་རྗེ་ཆེ་ཞུ་རྒྱུ་ཡིན། །
གྲོགས་པོ་ཚོ། སྤྱིར་བཏང་དུ་རྟགས་མ་གང་རུང་ཞིག་ལ་རིན་ཐང་ཅི་ཙམ་ཡོད་པ་དེ་
ཙམ་གྱིས་གནོན་ཤུགས་ཀྱང་དེ་མཚུངས་ཤིག་ཡོད་པ་ཆོས་ཉིད་ཡིན་པ་ང་ཚོས་ཅི་ལ་མི་
ཤེས། དེ་ཕྱིར་ཚོགས་འདུ་ལེགས་པོ་འདི་ལས་ཕྱིར་ལོགས་ཏེ་སྣང་བ་སྐྱིད་པོ་ཁོ་ནའི་ངང་
འདུག་པ་ལ་ང་ཚོ་བག་མི་ཕེབས་ཤིང་སྡོད་མི་ཚུགས་པའི་ཉམས་སྣང་ཞིག་ངེས་པར་དུ་
འོང་ངེས་ལ། དེ་ལ་སྐུལ་མ་ཐེབས་པ་ཞེས་སུ་འབོད། སྐུལ་མ་ནི་ཅིས་ཀྱང་ཐེབས་ངེས་ཏེ།
ད་རེབ་ཀྱི་བྱ་དགའ་འདི་ལས་ད་ལྟའི་བོད་ཀྱི་རྩོམ་སྟེགས་འདིར་མ་མཐར་ཡང་གཅིག་
ཁར་གཉིས་སྣོན་གྱི་ཚུལ་དུ་ད་དུང་ང་ཚོ་མཁོ་ཙམ་ཡིན་པ་བརྡ་སྒྲོན་བྱས་པ་ཡིན་པས།
དེ་ང་ཚོས་ཧ་གོ་ཡོད། དེས་ན་སླར་ཡང་བརྩོན་འགྲུས་ཀྱི་གོ་བགོས་ཤིང་། སྙིང་རུས་ལ་
ལྕག་བྲབ་ནས། དུས་རབས་ཤིག་གིས་རང་ཅག་གི་ཕྲག་པར་ཕབས་པའི་འགན་འཁྲི་
བཏེགས་ཏེ། ལམ་བུ་འདི་ཉིད་ང་ཚོའི་རྡོག་སྣེ་ནས་ད་དུང་རིང་ནས་རིང་དུ་སྐྱོང་རྒྱུ་རང་
སེམས་སུ་རྟ་གོན་བྱས་ཡོད་མོད། དེར་བསྟུན་གྱི་ལེགས་སྐྱེས་གསར་བ་ཞིག་རྙེད་མིན་ང་
ཚོ་རང་ལ་ལྟོས་ཤིང་། དུས་དང་ཁོར་ཡུག་སོགས་ལ་ལྟོས་པ་དང༌། ཁྱེད་ཅག་དང་ཀློག་པ་
པོ་ཡོངས་ཀྱི་སྔར་རྒྱུན་གྱི་གཟིགས་སྐྱོང་དང་ཐུགས་ཁུར་ལའང་ལྟོས་པས། སླད་མའི་ཆར་
ཡང་བཀའ་དྲིན་མི་ཆུང་བར་ཞུའོ། །ཐུགས་རྗེ་ཆེ་ཞུ།
86



ཙིཏིཙི
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
བ=
རྩོམ་པ་པོའི་འཐུས་ཚབ་ཀྱི་གཏམ།
གུས་པར་འོས་པའི་གྲོགས་པོ་དང་དབུ་ཁྲིད་རྣམ་པ། སྔ་དྲོ་བདེ་ལེགས།
དེ་རིང་ནི་མཚོ་སྔོན་མི་རིགས་དཔེ་སྐྲུན་ཁང་དབུ་བརྙེས་ནས་ལོ་འཁོར་བཞི་བཅུ་
ལོན་པར་ཆེད་དུ་རྗེས་དྲན་ཞུ་བའི་ཉིན་མོ་ཡིན་ན། ཐོག་མར་བདག་གིས་བོད་ཡིག་རྩོམ་
པ་པོ་དག་གི་ཚབ་བྱས་ཏེ་དགའ་སྟོན་ལ་བཀྲ་ཤིས་པའི་རྟེན་འབྲེལ་ཞུ་ཞིང་། མཛད་སྒོ་
ཡིད་བཞིན་འགྲུབ་པའི་སྨོན་འདུན་ཞུ།
དཔེ་སྐྲུན་ཁང་གི་འདས་པའི་ལོ་ངོ་བཞི་བཅུ་ནི་དངོས་གནས་གཟི་དཔལ་འོད་སྟོང་
འབར་བའི་ལོ་ངོ་བཞི་བཅུ་ཡིན་ཏེ། དེ་ན་ཞིང་ཆེན་ཧྲིལ་པོའམ་ཡུལ་ཕྱོགས་གཅིག་གི་
ཤེས་རིག་གི་འོད་དཀར་བསྐྱིལ་ཡོད་ཅིང་། དཔལ་ཡོན་གྱི་རྗེས་ཤུལ་བབས་ཡོད། །
ང་ཚོ་བོད་ཡིག་གི་རྩོམ་པ་པོ་དག་ལ་མཚོན་ན། དཔེ་སྐྲུན་ཁང་དང་དེས་གཙོ་སྒྲུབ་



གཡུ་དྲུག་དཀར་དཔེ་ཚོགས།
བྱས་པའི་རྩོམ་རིག་དུས་དེབ་ནི་དཀའ་སྤྱད་དང་ས་བོན་ཕར་ལ་འདེབ་ས་ཡིན་ལ། གཟི་
བརྗིད་ངང་འབྲས་བུ་ཚུར་ལ་སྡུད་གནས་ཡིན། དང་པོ་མ་ཡུམ་བཞིན་དེ་ཡི་ལག་མགོར་
འཇུས་ནས་ང་ཚོ་ཡར་ལངས་པ་ཡིན་ལ། བར་དུ་མཛའ་གྲོགས་བཞིན་དེ་དང་སྙིང་
གཏམ་མོལ་བཞིན་ང་ཚོ་མཉམ་དུ་འོང་བ་ཡིན་ཅིང་། ནམ་ཡང་བགྲེས་རབས་བཞིན་དེ་
ནི་ང་ཚོར་བླང་དོར་སྟངས་འཛིན་གྱི་ལམ་སྣེ་ལེགས་པར་སྟོན་མཁན་ཡིན། དེའི་ཕྱིར་དེ་
རིང་ང་ཚོས་ཁོང་གི་འཁྲུངས་སྐར་ལ་མཉམ་སྤྲོའི་ངང་དགའ་སྟོན་རྟེན་འབྲེལ་ཅིས་ཀྱང་
ཞུ་དགོས་ལ། ལྷན་གཅིག་འཛོམས་ཏེ་དེ་ཡི་མ་འོངས་མདུན་ལྗོངས་ལ་རྒྱང་བལྟ་ངེས་
པར་བྱེད་དགོས།
དཔེ་སྐྲུན་ཁང་དང་དུས་དེབ་དག་ལ་བརྟེན་ནས་ང་ཚོ་དེ་སྔོན་རུ་དཔུང་གཞི་རྒྱ་མི་
ཆུང་བ་ཞིག་ཏུ་གྲུབ་ཟིན་ལ། གཡུར་དུ་ཟ་བའི་གྲུབ་འབྲས་རེ་གཉིས་ཀྱང་བླངས་ཡོད་
ཟེར་ཆོག འོན་ཀྱང་ང་ཚོའི་ཕྲག་པར་བབས་པའི་འགན་འཁྲི་དེ་ནམ་ཡང་ཇེ་ཡང་དུ་
སོང་མེད་ལ། མདུན་དུ་ལྷགས་པའི་བྱ་བཞག་དེ་ཡོངས་འགྲུབ་བྱུང་བ་དེ་བས་ཀྱང་ག་
ལ་ཡིན། ང་ཚོ་ནམ་ཡང་ས་ཚད་ཅིག་ན་ཨོལ་ཀོ་འཁར་བ་ལ་བརྟེན་ནས་ངལ་གསོ་བྱེད་
བཞིན། མདུན་ཕྱོགས་ལ་རྒྱང་མིག་འཕེན་བཞིན། འཆར་རྩིས་ཤིག་ཁོག་ལ་ཤར་བཞིན།
སྟ་གོན་ཁྲིག་གེར་བསྡད་ཡོད། ང་ཚོས་མདུན་གྱི་ལམ་ངོས་དེ་ལ་བལྟས་ནས་ལེ་ལོ་གཡེང་
བ་རྣམ་པར་སྤངས་ཏེ་བསྲན་ཚུགས་ཀྱིས་གོམ་པ་བསྟུད་མར་འདོར་དགོས། འདི་ནི་
ཅིས་ཀྱང་དགོས་ངེས་ཡིན་ལ། གནད་འགག་གཙོ་བོ་ཡང་ཡིན། འོན་ཀྱང་ད་དུང་རྡོག་
སྡུན་གྱི་ལམ་བུ་འདི་གང་ནས་བརྐྱངས་འོང་ཞིང་། གང་ལ་ཕྱོགས་འགྲོ་བ་ལ་ཡང་བསམ་
གཞིགས་ཅི་ནུས་བྱེད་དགོས། །
ཨུ་རུ་སུའི་རྩོམ་པ་པོ་གྲགས་ཅན་ཞིག་གིས་ང་ཚོ་རྩོམ་པ་པོ་ཞིག་མ་ཡིན་ནའང་རུང་
མོད། སྤྱི་འབངས་རྣལ་མ་ཞིག་ཅིས་ཀྱང་ཡིན་དགོས་ཞེས་བཤད་ཡོད། དེ་བདེན་མོད།
88



<-
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -
ང་ཚོས་དེའི་ཁར་ཅུང་ཟད་བསྣན་ཏེ། འགན་འཁྲིའི་འདུ་ཤེས་དང་ལྡན་པའི་སྤྱི་འབངས་
རྩོམ་པ་པོ་རྣལ་མ་ཞིག་ངེས་པར་དུ་ཡིན་དགོས་པའི་རེ་ལྟོས་རང་ཉིད་ལ་ནམ་ཡང་བཅང་
ཡོད། དེ་ཡང་སྤྱི་ངོས་ནས་བཤད་ན། ང་ཚོའི་ཤེས་རབ་ཀྱི་མེ་ཕུང་ཉམས་ཞན་དུ་འགྲོ་
མི་སྲིད་ལ། བརྩོན་འགྲུས་ཀྱི་གོམ་ཁ་ཇེ་དལ་དུ་གཏོང་མི་སྲིད་པས། མེ་ཏོག་རྣམ་པར་
བཞད་པའི་དགའ་ཚལ་དེ་ནམ་ཡང་མདུན་ལྗོངས་ན་ཡོད། །
དཔེ་སྐྲུན་ཁང་གི་དབྱངས་འགྲོས་དང་མཚམས་ཚིགས་དེ་ང་ཚོའི་གོམ་སྟབས་ཡིན་
ལ། བོད་ཡིག་དཔེ་སྐྲུན་གྱི་ཡར་རྒྱས་དེ་ང་ཚོའི་མདུན་སྐྱོད་ཡིན། དཔེ་སྐྲུན་དང་རྩོམ་པ་
པོའི་ལས་དབང་དེ་རྟག་པར་གཅིག་ཏུ་འབྲེལ་ཡོད་པས་དུས་སྟོན་འདི་དང་བསྟུན་ནས་ང་
ཚོས་རང་ཅག་ཐུན་མོང་གི་འདུན་པ་དེ་ལ་རེ་བ་དང་ཡིད་ཆེས་གསར་བ་ཞིག་ངེས་པར་
བཅང་ཡོད་དགོས་ལ་འཆང་བཞིན་ཡང་ཡོད་དོ། །
མཇུག་མཐར་ཐམས་ཅད་ལ་ལམ་འགྲོ་ཡག་པོ་ཡོང་བར་ཤོག ཐུགས་རྗེ་ཆེ་ཞུ།
89



པ་དང་། གཡུ་དྲུག་དཀར་དཔེ་ཚོགས། །
ནག་
མིང་དོན་མཚུངས་པའི་སྙན་ངག་པ།
ང་ཚོའི་དཔུང་གྲོགས་ཤིག
གྲོགས་པོ་ལགས། ཉིད་ཀྱི་གཡས་གཡོན་དང་ཉེ་འཁོར་ན་ཁུར་བོ་ལྗིད་པོ་ཞིག་གིས་
ནོན་བཞིན་མགྲིན་པ་རིང་རིང་དུ་བསྲིངས་ཏེ། རྒྱང་ཐག་ཤིན་ཏུ་རིང་བའི་ལམ་སྣེ་ཞིག་
ལ་དམིགས་པ་གཏད་ནས་འགྲོ་བཞིན་པའི་གཞོན་ནུ་སྐོར་ཞིག་ཡོད་པར་ཁྱོད་ཀྱིས་ཐུགས་
མཉམ་ཨེ་བཞག དེ་ཚོས་གཞན་ལ་རྫིག་ཉམས་མི་སྟོན་ཅིང་། གཞན་ཚོས་རང་ལ་ཟུར་
ཟ་བྱེད་པ་ལའང་ཅི་མི་སྙམ། དེ་ཚོས་མང་པོ་ཞིག་ལ་དོ་སྣང་དང་སེམས་ཁྲལ་བྱེད་ཅིང་
བྱེད་དགོས་པའི་དབང་གིས་ད་དུང་མང་པོ་ཞིག་ལ་དོ་སྣང་དང་སེམས་ཁྲལ་བྱེད་ཀྱིན་མེད།
སྙན་དེབ་འདི་ཀའི་རྩོམ་པ་པོར་གྱུར་བ་སྐྱེས་བུ་བཟོད་སྲན་དང་སྡུག་རུས་ཅན་ཞིག་ཀྱང་
90



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། བཀའ་
དེའི་ཁྲོད་ན་རྒྱུ་སྟེ། གལ་ཏེ་ཁྱོད་ཀྱིས་མཉམ་པར་བཞག་ཡོད་ན་དེ་སྔོན《ལྷོ་བཞུད་ཀྱི་ཆུ་
འཛིན》མཛེས་པོ་ཞིག་མཐོང་ཡོད་སྲིད་ལ། 《ཉི་ཟླ་རི་བོའི》རྣ་ཆ་གཡོ་བའི་སིལ་སྒྲ་སྙན་
མོ་ཞིག་ཀྱང་ཐོས་ཡོད་སྲིད།
ངས་ནི་ཁོ་རང་ངོ་ཤེས་ཤིང་། བས་མཐའི་ས་ཆ་ཆུང་ངུ་ན་ཉིན་བཞིན་གདོང་ལ་
གདོང་ཕྱོགས་ཏེ་སུན་སུན་བར་སྡོད་པའི་གྲོགས་པོ་དག་གི་ཡ་གྱལ་ཞིག་ཏུ་བགྲང་ཡོད།
ཁོང་ནི་དབེན་པར་སྲན་ཚུགས་ཤིང་འདུ་འཛི་ལའང་ཐུགས་དགྱེས་པ་དང་། ངོ་གནོང་
ཆེ་ཙམ་ཡོད་ཅིང་སྤོབས་པའང་གཏིང་ནས་བདོ་བ། ནམ་ནམ་ཞར་ཞར་གྱི་དོན་བྱ་ཕྲན་
ཚེགས་དག་ལ་རྩིས་གདབ་ཆེར་མེད་ཀྱང་ཆེ་ཕྱོགས་ཀྱི་འདུན་མ་བརྟན་པོ་ཞིག་གཞར་
ཡང་མི་གཏོང་བ་སོགས་མི་གཤིས་ཉིས་སྦྲགས་ཀྱི་ཁྱད་ཆོས་དང་ལྡན་པ་ཞིག་ཡིན་པ་འདྲ་
སྙམ་ལ། གང་ལྟར་བློ་རྩེ་གྲུང་ཞིང་རང་བཞིན་གྱིས་ཤེས་རབ་གསལ་ལ། རྟོག་འཆར་གྱི་
བཀོད་པ་ཕུན་སུམ་ཚོགས་པ་ཞིག་ཡོད་པ་དང་། བསྐྱར་ཟློས་ལ་ཤིན་ཏུ་མི་དགའ་ཞིང་།
གསར་སྙེག་གི་འདུན་པ་ཤུགས་དྲག་པོ་དང་ལྡན་པ་ཞིག་ཏུ་ངེས། དུས་མཚུངས་སུ་རུས་
རྐང་མཁྲེགས་པོ་ཞིག་གི་ཨུ་ཚུགས་ལ་བརྟེན་ནས་རང་ཉིད་ཀྱི་ངོས་ནས་འཇིག་རྟེན་
འདིར་འགྲེང་བ་ལ་འཕྲེང་ཞེན་ཤིན་ཏུ་ཆེ་ཞིང་། མི་ཡུལ་འདིར་ཡང་ལངས་མར་འགྱེལ་
ཅི་འདྲ་བྱུང་ཡང་ཁོང་ཉིད་རང་བྱེད་པར་འདོད། །
ཁོ་རང་འཇིག་རྟེན་འདིར་འཚོ་དགོས། དེ་ཕྱིར་ཁོང་གིས་བཟའ་དགོས་ལ་གྱོན་
ཡང་དགོས། བཀོལ་དགོས་ལ་སྤྱོད་ཀྱང་དགོས། འོན་ཀྱང་དེ་ཚོ་གང་ལའང་ཐད་ཀར་
མི་གཏོགས་པའི་སེམས་བྱུང་མཁྲེགས་འཛིན་ཅན་ཞིག་སྟེ། འགན་འཁྲིའི་འདུ་ཤེས་ཤིག་
གིས་ཁོ་ལ་ཟུག་བག་ཡང་ཡང་སྐྱེད་ཅིང་། དེ་ཟླ་བ་བསྙེག་པ་བཞིན་ཟིན་དཀའ་ནའང་
རྗེས་སུ་འདོར་དུའང་མེད་པར་གྱུར། བསླུ་བྲིད་དེའི་དབང་གིས་མི་ཡུལ་འདིའི་འདུན་
མ་མང་པོ་ཞིག་སྟར་ཕྲེང་རིང་མོར་བསྒྲིགས་པ་ལ་གདམས་ང་ཡང་ཡང་བྱས་མཐར་མོས་
91



གཡུ་དྲུག་དཀར་དཔེ་ཚོགས།
འདུན་དང་ལས་དབང་གང་རུང་ཞིག་གིས་བསྒྱུར་བའི་གོམ་ཁ་དེ་རྩོམ་རིག་གསར་རྩོམ་
གྱི་ཕྱོགས་སུ་ཆེས་ཆེར་ལྷུང་བ་ཕྱིར་ལྡོག་ཏུ་མེད་པའི་གནས་སུ་གྱུར་ལ། དུས་དེ་ནས་
བཟུང་ཁོ་རང་རླབས་རྩེར་བསྐྱོན་པའི་གཡོར་གྲུ་བཞིན་སོས་དལ་དང་འཇགས་པ་མེད་
པར་ལམ་ནས་ལམ་དུ་ཆས།
ལམ་བུ་དེར་ཞུགས་པ་ནས་བཟུང་ཁོང་གིས་དཀྲུགས་ཇ་མང་པོ་ཞིག་བཞེས་ཡོད་
ལ། ཁོ་ཧྥེར་ཡང་མི་ཉུང་བ་ཞིག་བཏུང་མྱོང་། ཁོས་ཨ་ཕའི་ཆོས་འདོན་ལུགས་ཤེས་
ཤིང༌། ཨ་མའི་གླུ་ལེན་སྟངས་རྟོགས་ནའང་། རང་ཉིད་ཀྱི་དབྱངས་གསལ་གྱེར་སྟངས་ལ་
བརྟེན་ནས་རང་ཉིད་འཇིག་རྟེན་འདིར་འཚོ་བ་ཁྱབ་བསྒྲགས་བྱས། ཁོང་གིས་སྲོལ་རྒྱུན་
ལ་བཀུར་བརྩི་བྱེད་ཅིང་། དེ་བས་ཀྱང་གཞན་སྲོལ་ལ་མིག་ལྟོས་བྱེད་པས། ཁོང་གིས་
བརྩམས་ཆོས་དེ་དག་ལ་དེང་ལུགས་ཀྱི་གོས་ཀླུབས་ཤིང་། ཕྱི་སྲོལ་གྱི་རྒྱས་བཏབ་པར་སྨྲ་
བ་ཡོད་མོད། རང་ཉིད་ཀྱི་བསམ་གཞིགས་དང་ཡིད་འགྱུར་གྲུང་པོ་དེ་ཚོ་སྙུང་བུ་སྐྱེ་ནང་
དུ་བཅུག་པ་བཞིན་ག་ས་ག་ནས་ཕྱི་རུ་ཀྲོང་ངེར་ཐོན་ཡོད། དེ་ནི་གསར་གཏོད་ཡིན་ལ།
གཞན་སུ་ཡིས་ཀྱང་འཕྲོག་པར་མི་ནུས་པ་མེ་སྟག་རང་གི་ཁྱད་ཆོས་ཐུན་མོང་དུ་མ་གྱུར་
བ་དེ་ཡིན་ནོ། །ཁོང་གི་བློ་ཁ་སྐོར་ཕྱོགས་དང་། སྙུག་ཁ་སྒྱུར་སྟངས། ཐ་སྙད་ཀྱི་བཀོལ་
སྟངས་འཚོལ་ལུགས་སོགས་གང་ལའང་རང་ཉིད་ཀྱི་སྒེར་ཁྱད་མངོན་པར་ཐོན་ཡོད་པས།
ཁོང་ནི་གསར་སྐྲུན་གྱི་སྤོབས་པ་དང་གསར་གཏོད་ཀྱི་ཤེས་རབ་ཀྱིས་ཕྱུག་པའི་ན་གཞོན་
རྩོམ་པ་པོ་སྙན་ངག་སྨྲ་བ་ལྷང་དུ་ཐོན་པ་ཞིག་ཡིན་པ་ལ་སོམ་ཉི་ཅི་ཡང་མེད། །
དེ་སྔོན་ཁོང་གིས་རང་ཉིད་ཀྱིས་རང་མོས་ངང་བདམས་པའི་འདུན་མ་དེའི་ཕྱིར་དུ་
བརྩོན་པ་མང་དུ་བྱས་ཡོད་སྲིད་ལ། འབྲས་བུའང་གཡུར་དུ་ཟ་བ་ཞིག་ཐོབ་ཡོད། ཇི་
སྐད་དུ《མེ་ལོང》མཁན་པོས་སྙན་ངག་མཛེས་པར་བྱེད་པ་ཡི། །ཆོས་རྣམས་རྒྱན་ཞེས་
རབ་ཏུ་བརྗོད། །དེ་ནི་ད་ལྟའང་རྣམ་རྟོག་སྟེ། །དེ་དག་མ་ལུས་སུས་འཆད་ནུས། །ཞེས་
92



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
ཡིན་
གསུངས་པ་བཞིན་ཁོས་དེ་སྔོན་སྙན་ངག་ཏུ་གྲགས་པའི་སྙན་ངག་དང་སྙན་ངག་ཏུ་མ་
གྲགས་པའི (རང་རེའི་ལུགས་ལ)སྙན་ངག་མང་པོ་ཞིག་ང་ཚོའི་མདུན་སྔར་འགྲེམ་སྟོན་
བྱས་ཤིང་། ང་ཚོའི་སྡུན་གྱི་ནམ་མཁའ་ལ་མཁའ་དབུགས་དྭངས་མོ་ཞིག་བསྐྱལ་འོང་
ཞིང་། ང་ཚོའི་སྐྱེད་ཚལ་དུ་མེ་ཏོག་གསར་བ་མང་པོ་བཏབ། ད་ལྟ་བོད་པ་ན་གཞོན་དག་
གི་ཁྲོད་དུ་ཁོང་གི་སྙན་རྩོམ་གྱིས་བག་ཆགས་ཟབ་མོ་ཞིག་བཞག་ཡོད་དེ། གཞན་དག་
གིས་ཁོང་གི་བརྩམས་ཆོས་ལ་དཔེ་ལྟོས་ཀྱིས་ལད་རྩོམ་བྲིས་པ་ཉུང་ངུ་མིན་ན། ཁོང་གི་སྒྱུ་
ཚུལ་རང་གཤིས་ཀྱིས་དངོས་སམ་བརྒྱུད་ནས་བོད་ཀྱི་རྩོམ་སྟེགས་གསར་བར་ཤུགས་རྐྱེན་
གཏོང་བཞིན་ཡོད་ལ་ཤན་ཤུགས་ངེས་པར་ཐེབས་ངེས་ཡིན་སྙམ།
འོན་ཀྱང་། ཁོང་ད་དུང་ཡིད་ཚིམ་མི་སྲིད་དེ། 《ད་དུང་འབྲི》ཞེས་དམ་བཅའ་
བསྒྲགས་ཟིན་པ་ང་ཚོས་ཐོས་བྱུང་། ནམ་ཞིག་ཁོང་གིས་ཡེ་ནས་ཐོག་བརྫིས་སུ་མ་ཤོར་
བའི་མེ་ཏོག་གསར་བ་ཆུན་པོ་ཞིག མིན་ཏེ་པང་བ་གང༌། དེ་ཡང་མིན་ཏེ་ཐང་གང་རྫུ་
འཕྲུལ་ལྟ་བུས་བསྣམས་འོང་སྟེ། ང་ཚོའི་ཐུན་མོང་གི་སྐྱེད་ཚལ་འདིར་འགྲེམ་ངེས་ཡིན་
ལ། དེ་ཇི་བཞིན་དོན་དུ་འགྱུར་བའི་སྨོན་ལམ་རྣམ་པར་དག་པ་ཞིག་ཀྱང་ཞར་བྱུང་དུ་
འདེབས་སོ། །
93



པ་མ་ གཡུ་དྲུག་དཀར་དཔེ་ཚོགས།
ཤིས་ཚིག་ཆུ་འཛིན་སྔོན་མོའི་དྲ་བ།
ངས་ཁྱེད་ཀྱི་སྙན་ངག་མང་པོ་ཞིག་བཀླགས་མེད། ཡིན་ནའང་སྔོན་ལྟར་ན་བལ་
པོའི་སིལ་ཏོག་མ་བཟས་ཀྱང་། །ཁ་དོག་ཉིད་ལས་བྲོ་བ་ཤེས། །ཞེས་པའི་ཟེར་སྲོལ་ཞིག་
ཀྱང་ཡོད། གང་ལྟར་སྙན་ངག་རིགས་གང་རུང་གི་གྲལ་དུ་ཚུད་པ་ཞིག་ཡིན་ཕྱིན་དེས་ང་
ལ་བྲོ་བ་ཁྱད་པར་བ་རེ་ནམ་ཡང་སྦྱིན་ནུས། རྟ་དང་རྟ་བདག་གི་ཚུལ་བཞིན་སྙན་ངག་
བཟང་པོ་ཞིག་ཡིན་ན་དེ་ཀློག་པ་པོ་བཟང་པོ་ཞིག་དང་འཕྲད་རྒྱུ་ཡང་གལ་ཆེ་སྙམ། དེ་
ལས་ལྡོག་ཚེ་རེས་འགར་ང་ཚོ་ངུ་དགོད་གང་ཡང་བྱེད་དུ་མེད་པའི་ས་རུ་སྐྱེལ་བར་བྱེད་
པའང་ཡོད་དོ། །གཞན་དུ་ན་སྙན་ངག་གང་རུང་ཞིག་གིས་ང་ལ་དགའ་བདེ་ཡིད་ཚིམས་
པ་ཞིག་བསྟབས་པའམ་ཡང་ན་ཚོར་བ་ཁྱད་པར་བ་ཅི་ཡང་སློང་བར་མ་བྱས་ཀྱང་དེ་
གཞན་ལ་མ་ངེས་ཏེ། འདི་ཉིད་སེམས་ཀྱི་འཛིན་སྟངས་ཐ་དད་པ་ལ་ཤིན་ཏུ་རག་ལས་
94



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ལྟ་བ་ཡིན་
པའི་ཆོས་ཅན་ཡིན་པའི་ཕྱིར་རོ། །
སྤྱིར་སྙན་ངག་གི་རིག་པ་ལ་ཉམས་བཞེས་ཅུང་ཟད་ཡོད་པ་ཞིག་གི་གཞིགས་ངོར་
སྙན་ངག་ཅེས་པ་དང་པོ་སྙན་ངག་པའི་སེམས་སམ་རྟོག་ངོས་ཀྱི་བཀོད་པ་མག་མོག་ཙམ་
ཡིན་ལ། བརྗོད་འདོད་ཀྱིས་བསྐུལ་བ་དང་བརྡའམ་སྐད་ཆའི་བྱེད་ལས་ཤིག་བརྒྱུད་ནས་
དེ་ངག་གི་སྒྲོམ་གཞི་ཞིག་ཏུ་སློང་པར་བྱེད། དེ་སྒྲ་དང་རི་མོའི་གཟུགས་སུ་ཕབ་པས་སྙན་
ངག་ཟེར་བ་དེའི་ཐོག་མའི་ངོ་བོ་གྲུབ། འོན་ཀྱང་དེ་དུས་ཁོ་རང་དང་པོའི་རྟོག་ངོས་ཀྱི་
དེ་དང་རིང་དུ་གྱེས་པ་ཞིག་གམ་དེ་ལས་ཐ་དད་པ་ཞིག་ཏུ་སོང་ཟིན། དེ་ལྟར་གྱུར་བས་
ལེགས་ཉེས་གང་དུ་སོང་བ་རེ་ཞིག་མི་འཆད་ཀྱི། སྙན་ངག་པ་ནི་གཞན་དབང་ལྟ་བུ་
ཞིག་ཏུ་ཚུད་ནས་བལྟས་བཞིན་དུ་རྔོ་མི་ཐོགས་པའམ་རང་ནུས་ཐོན་མི་ཐུབ་པ་ཞིག་གི་
གནས་སུ་གྱུར་ཏེ་འགྲོ། དེ་ནི་སྙན་ངག་པ་རང་ཉིད་ཙམ་གྱིས་མྱང་བྱའི་ཞེ་ཁྲེལ་ཞིག་ཡིན་
ལ། སྙན་ངག་གི་འཁོར་བའི་སྡུག་བསྔལ་ཞིག་ཀྱང་ཡིན་པ་སྨྲ་མ་དགོས། འོན་ཀྱང་སྡུག་
བསྔལ་བར་བྱེད་པའི་ངོ་བོ་ཅན་འདི་ལ་བསླུ་བྲིད་ཀྱི་ནུས་པ་ཆེན་པོ་ཞིག་ཡོད། བསླུ་བྲིད་
འདིའི་རོ་མངར་གྱི་གཏིང་རིམ་དུ་འབྱིང་དང་བྱིང་ཟིན་པ་དག་གི་བར་ཕན་ཚུན་ཡི་ག་
གསོ་བ་དང་དགའ་སྐྱོའི་མིག་རོགས་ཙམ་བྱེད་པ་ནི་ཤིན་ཏུ་ནས་ཀྱང་འོས་པའི་ལས་ཤིག་
ཏུ་མཐོང་། དེ་ཕྱིར་བདག་གིས་ས་ཁད་རིང་པོ་ནས་ཁྱེད་ལ་སྒྱུ་རྩལ་མོས་མཐུན་གྱི་གུས་
འདུད་དང་ཆབས་གཅིག་སྙན་དེབ་གསར་བའི་ཟླ་བ་མཚོ་ལས་ལངས་པ་ལ་བཀྲ་ཤིས་
པའི་རྟེན་འབྲེལ་ཞུའོ། །
དུས་མཚུངས་སུ་རྩོམ་རིག་གསར་བའི་སྤྱན་འདབ་ཡངས་པར་གྲོལ་བ་དག་གི་མིག་ལམ་
དུ་ཁྱེད་ཀྱི་སྙན་རྩོམ་འདི་དག་ཞོགས་པའི་མཚམས་སྤྲིན་དང་སྡེབ་སྟེ་འགྲོ་བའི་མཁའ་འགྲོ་
དཀར་པོའི་ཁྱུ་ཚོགས་བཞིན་མཛེས་སྡུག་གསར་བའི་གསོས་སུ་འགྲོ་ཞིང་། སོ་སོའི་གསང་བ་སྒྱུ་
རྩལ་གྱི་ཡི་ག་ཤིན་ཏུ་འཇོ་བའི་རྒྱུ་རུ་འགྱུར་བའི་སྨོན་འདུན་ཡང་སྙིང་ནས་ཞུའོ། །
95



གཡུ་དྲུག་དཀར་དཔེ་ཚོགས།
བརྙན་དེབ་ཤིས་ཚིག་སེམས་
ཀྱི་ཁ་དོག
ཀྱེ་གཟིགས་རོགས་གནངས་དང་། འདི་ན་ས་སྒང་གི་འཇིག་རྟེན་འདིའི་ཁམས་
སུ་གདོད་ནས་མངའ་བའི་ཚོན་རྡུལ་འདུས་པ་ལས་གྲུབ་པའི་འཇིག་རྟེན་གྲུ་བཞི་ཞིག་
འདུག འདི་ན་གདོད་མའི་འོད་སྣང་དང་མུན་པ་སྐྱ་འཐབ་པ་ལས་བསླེས་པའི་གཟུགས་
སྣང་སྣ་ཚོགས་ཤིག་མཆིས། འདི་ན་འགྲོ་བ་མིའི་རྟོག་པ་འགྱུ་བའི་ཐག་ཞགས་དང་སྐད་
ཅིག་མའི་ཚོར་བ་འཁྱུག་པ་ལས་ཟིན་པའི་སྒྱུ་རྩལ་གྱི་བློས་བསླངས་དང་ལྗོངས་བཀོད་
ཅིག་ཕངས་པ་མེད་པར་བསྟར་ཡོད། སྒྱུ་རྩལ་ཟེར་བའི་སྣ་ཚོགས་བྱེད་པོ་འདི་ལ་ཡིད་
ཆེས་བཅོལ་ནུས་ན་འདིས་གཡོ་བ་བརྟན་པ་རུ་བཅིང་ཆོག་ཅིང་། སྐད་ཅིག་རྟག་བརྟན་
96



అంది
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
དུ་བསྒྱུར་ནུས་ལ། ཆུ་བོའི་བཞུར་རྒྱུན་འགུལ་མེད་དུ་ཁེགས། འདབ་ཆགས་ཀྱི་གཤོག་
འགྲོས་བར་སྣང་ནས་ལྟེབས། རྟ་མཆོག་གི་བང་ཁ་དམ་ལ་འདོགས། ཉི་ཟླ་དང་གཟའ་
སྐར་ཐག་རྟོད་བྱེད། འོད་ཀྱི་སྒྱུ་རྩལ་འདི་གས་ང་ཚོའི་ཤ་རུས་ཀྱི་གཏིང་རིམ་ན་ལྷན་སྐྱེས་
སུ་བག་ལ་ཞ་བའི་ཚུལ་དུ་ཡོད་ཀྱང་ཡེ་ནས་ངོ་རིག་མ་མྱོང་ལ་ངོས་ཟིན་མ་མྱོང་པའི་སྒྱུ་
རྩལ་གྱི་འོག་འགྱུ་དང་ཚོར་བ་ཕྲ་མོའི་བདེ་བ་དེ་སླར་གསོ་ནུས་ཤིང་ཆེས་ཆེར་མཆེད་
དུ་འཇུག་བཏུབ། དེས་ན་ད་དུང་ཕྱིར་ལ་ལོག་པ་མ་གནངས་དང་། ད་དུང་ཞིབ་པར་
གཟིགས་ལ་ཚོར་བ་གྲུང་པོས་རོ་མྱོང་ཞིག་མཛོད་དང་། འཇིག་རྟེན་པའི་འཚོ་བའི་བང་
རིམ་མཐོན་པོ་ན་གནས་འཆའ་བའི་རྩོམ་རིག་དང་སྒྱུ་རྩལ་ཟེར་བའི་མཆོག་གི་ལོངས་
སྤྱོད་འདི་ཚོའི་རོ་མངར་དེ་ཡེ་ནས་ཉམས་སུ་མ་མྱོང་གོང་ནས་ས་སྒང་འདི་དང་ཁ་གྱེས་
དགོས་བྱུང་ན་ང་ཚོ་ཨ་རེ་ཕངས། ཁྱོད་ཀྱི་སྒྱུ་རྩལ་གྱི་རྟོགས་པ་དེ་ཡང་མལ་ལས་ཅུང་
ཙམ་བསླངས་ན་ཅི་ལ་མི་རུང་། གཅིག་ཏུ་ན་མིང་དོན་མཚུངས་པའི་སྒྱུ་རྩལ་རྟོགས་སད་
པ་དེ་ཁྱེད་རང་མིན་པ་ཁྱོད་ཀྱིས་ནམ་ཞིག་ཤེས་པ་ཡིན། རང་གི་སེམས་དང་ཚོར་བའི་
ཁོངས་རོལ་ཏུ་སྔོག་འདོན་ལན་རེ་གྱིས་དང་ཅི་ཞིག་ཅིས་ཀྱང་རྙེད་འོང་གྲོགས་པོ་ལགས།
འདིའི་དབང་གིས་འདི་ན་མོས་པ་མཐུན་པའི་མི་བུ་ཁྱུ་ཞིག་གིས་རྡོག་ཁྲུས་ཀྱི་ལྗིད་
ཤུགས་རྔུལ་ཆུས་བརླན། ལམ་འཕྲང་གི་ཁུགས་པར་སྐྲ་ལོ་གསིལ། ཁ་རླུང་དྲོན་མོ་གྲང་
ལྷགས་དང་བསྲེ་བཞིན། རྐང་དྲོད་ཁ་པོ་ཉི་དུག་དང་སྡེབ་ཀྱིན། ཡིན་ཏེ། ཁོང་ཅག་གིས་
ལེན་ཤེལ་གྱི་རྒྱ་མཐོངས་ལས་སྒྱུ་རྩལ་གྱི་བདེན་པ་འཚོལ། འོད་ཁྱམས་དང་འགྲོས་ཚད་
ཀྱིས་རེ་སྙེག་གི་རྒྱང་ལམ་གཞལ། བསྐུལ་བ་མེད་པར་དཀའ་བ་ཚུར་ལ་བླངས། འགན་
ཕབས་མེད་པར་བསགས་པ་ཕར་ལ་གྲོན། ཆེ་ཤེལ་གྱིས་བསྐྱེད་པའི་པར་རྒྱུ་ཡི་དྲ་མིག་
དག་ན་ཕུགས་བསམ་ལ་སོན་འདེབས་ཡང་ཡང་བྱེད་པ་འདི་ནི་སྒྱུ་རྩལ་རིག་གནས་
རིགས་འདིའི་རྔུབ་ཤུགས་ལ་ཐོགས་ཤིང་འགུགས་སྟོབས་ཀྱིས་དྲངས་པ་ཅི་ལ་མིན། འདི་



གཡུ་དྲུག་དཀར་དཔེ་ཚོགས།
ནི་ཁོང་ཚོར་མཚོན་ན། འཚོ་བ་ཉམས་སུ་བཞེས་སྟངས་དང་མི་ཚེའི་བྲོ་བ་མྱོང་སྟངས་
ཤིག་ཡིན་ཅིང་། མི་ཟས་ཀྱི་རིན་ཐང་མངོན་དུ་བྱེད་ཚུལ་ཞིག་ཏུ་གོ་ཡང་རུང་སྙམ། དེ་
ཕྱིར་ཁོང་ཚོར་ཡི་རང་ཤོར། པར་གྱི་ལས་རིགས་དེ་ལའང་ཡིད་སྨོན་འཆའ་བ་དང་
འབྲེལ། འདིར་ཁོང་ཅག་ལ་སྒྱུ་རྩལ་ཡིད་གཅུགས་ཀྱི་གུས་འདུད་ཅིག་ཞུ་ཞིང་། སླད་
མའི་ཆར་ཡང་བཞེད་དོན་གེགས་མེད་འགྲུབ་པའི་སྨོན་འདུན་སྙིང་ནས་ཞུའོ། །
98



༧
63 413
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ༼
$
$
$
%
སྲིད་པའི་རྨ་རབས་ཀྱི་སྔོན་
འགྲོའི་གཏམ།
དེབ་འདི་ནི་བོད་ན་མིང་གྲགས་ཆེ་བའི་གནས་རི་ཆེན་པོ་ཨ་མྱེས་རྨ་ཆེན་དང་དེ་
འབྲེལ་རིག་གནས་སྐོར་གྱི་ཆེད་དེབ་ཅིག་ལགས། འདི་ཉིད་སྤྱིར་བཏང་གི་གནས་རི་
མཚམས་སྦྱོར་ཙམ་དུ་མ་ཟད། གནས་རི་དེ་དང་འབྲེལ་བ་ཟབ་པའི་མཁས་པའི་གསུང་
ཆོས་དང་དམངས་ཁྲོད་ངག་རྒྱུན་རིག་གནས་སྣང་ཚུལ་མང་པོ་ཞིག་བསྡུས་ཡོད་དེ། དེ་
སྔོན་ཁོ་བོས་མཐོང་བའི་རྨ་རྒྱལ་སྦོམ་རའི་སྐོར་གྱི་དཔེ་དེབ་དང་དཔྱད་གཞི་དག་ལས་
བརྗོད་བྱ་ཕུན་སུམ་ཚོགས་ལ་འཐུས་ཁ་ཚང་ཤོས་སུ་མཐོང་། འདིར་དཔྱད་པ་དང་སྡོམ་
ཚིག་སྣང་སྟེ། རྩོམ་པ་པོ་ཉིད་ལ་སྨོས་མེད་དུ་བབ་པའི་རང་དབང་དང་དགོས་པ་སྣ་
99



== གཡུ་དྲུག་དཀར་དཔེ་ཚོགས།
ཚོགས་ཀྱིས་ལགས། དེ་དག་མང་པོ་ཞིག་ལ་བདེན་པ་ཕུགས་ཕེར་བ་ཡོད་ངེས་ལ་ཡོད་
པར་ཡང་སྣང་། རེ་ཞིག་དཔྱད་བྱའམ་དོགས་གཞིའི་ཡུལ་དུ་གྱུར་བའང་ཡོད་སྲིད་མོད་
དེ་ལྟར་སྨྲ་བ་ལ་རྩོམ་པ་པོ་རང་ཉིད་དབང་བཙན་པས་སྨྲ་ཆོག་ཆོག་ཅི་ལ་མིན། དཔྱད་
སྒོ་ཙམ་བཏོད་པ་ལའང་དགེ་མཚན་མི་ཆུང་སྙམ། དཔྱད་བརྗོད་དང་སྡོམ་ཚིག་ཅི་ཡང་
མེད་པའང་མང་དུ་སྣང་། འདི་ཡང་ལེགས་ཏེ། རང་ལུགས་དང་སྡོམ་ཚིག་ཟེར་བ་དེ་
ཚོ་མཐའ་གཅིག་ཏུ་ཡོད་དགོས་པ་ཞིག་མིན་ལ་ཐ་ན་སྐབས་དུ་མར་ཡོད་པ་ལས་མེད་པ་
བཟང་བར་སོང་བའང་སྣང་། ལར་རང་རེས་ཤེས་དགོས་པ་ཞིག་ལ་དཔྱད་པའམ་ཞིབ་
འཇུག་ཅེས་པ་འདི་ཡང་དཔྱད་བྱ་ཞིག་སྟེ། །
དང་པོ་ལྟར་ན་སྤྱིར་དཔྱད་པ་གཏིང་དུ་ཕྱིན་མ་ཕྱིན་དང་བསམ་བློ་ཚད་དུ་སྨིན་མ་
སྨིན་ལ་མ་ལྟོས་པར་མཆོག་དམན་ཐམས་ཅད་རང་ཉིད་ཀྱི་འདོད་ཚུལ་ཞིག་གིས་མཐོང་
ཐོས་ཀུན་ལ་རྒྱས་འདེབས་པར་དགའ་ལ། མོས་ཕྱོགས་གང་རུང་དུ་འཐེན་པ་ལ་འཇུག་
པར་སྤྲོ། ཁྱད་པར་དུས་ནམ་ཞིག་ནས་བཟུང་བོད་སོར་གནས་ཀྱིས་སམ། ཤར་ནུབ་གང་
རུང་གི་རིག་གནས་ཀྱི་ཤན་ཤོར་དྲགས་པས་སམ། གང་ལྟར་རིག་གནས་བེད་སྤྱོད་རིང་
ལུགས་པའི་བསླད་ཤན་རང་རེ་ལའང་ཆེ་ཙམ་འདུག སྔ་མོ་ནས་རང་གི་ལངས་ཕྱོགས་
གང་ཞིག་གམ་དམིགས་འདུན་གང་རུང་ཞིག་འཛིན་པ་སྔོན་དུ་བཏང་ནས། དེ་ཕྱོགས་
སུ་མངོན་ལྐོག་ལ་མ་ལྟོས་པར་བར་གནས་རིག་གནས་དག་གི་རྐང་སུག་ལག་སུག་ལག་
ཏུ་གང་འོང་གིས་འཐེན་པར་བྱེད། འདིའི་འབྲས་བུར་རང་རང་གི་དགོས་པ་ཟུར་ཙམ་རེ་
གནས་སྐབས་སུ་འགྲུབ་པར་འགྱུར་ཡང་སྲིད་མོད། མ་གཞིའི་དཔྱད་བྱ་གང་རུང་གི་རྩ་
བའི་ངོ་བོ་ལས་རིང་དུ་འགྲོ་ཞིང་། བདེན་པ་དངོས་དང་ཁ་གྱེས་ཏེ་མི་དགོས་པའི་རྙོག་དྲ་
གསར་བ་སློང་བའི་རྒྱུ་བསྐྲུན་པར་བྱེད། བེད་སྤྱོད་རིང་ལུགས་པ་འདིའི་གནོད་ཤུགས་ནི།།
རིག་གནས་སམ་རིག་གནས་སྣང་ཚུལ་གང་རུང་ལ་མཐོང་ཐོས་བྱུང་བ་ཙམ་གྱིས་བསམ་
100



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཟླ་
གཞིགས་ཀྱི་མདེའུ་རྩེ་དེ་དང་པོ་ཉིད་ནས་ལོག་པར་འདྲེན་ཏེ། དེ་ང་ལའམ་དེ་ང་ཚོ་ལ་
ཕན་གནོད་གང་རུང་ཞིག་བདོག་པའི་ཕྱོགས་ཁོ་ནར་སྐོར་བར་བྱེད། འདིས་འགྲོ་བ་མིའི་
རིག་གནས་ཀྱི་ངོ་བོ་རྣལ་མ་སྒྲིབ་པར་བྱེད་པས་ཕན་ལས་གནོད་ཆེ་བའི་དུས་མང་ངོ་། །
གཉིས་པ་ལྟར་ན་དཔྱོད་པོ་གཟུ་བོར་གནས་པས་དཔྱད་པ་ཕྱོགས་སུ་མ་ལྷུང་བ་ལ་
བརྟེན་ནས་དཔྱད་གཞི་གང་རུང་གི་རང་བཞིན་ནམ་ངོ་བོའམ་རྣམ་པ་སོགས་ལྐོག་གྱུར་
དང་ཤིན་ལྐོག་གང་རུང་གི་སྦུབས་ནས་བཏོན་ཏེ་དེ་ཇི་བཞིན་སྟོན་པའམ་མཚོན་པར་བྱེད་
པའོ། །འདི་ལ་སུ་ཡང་མངོན་པར་ཞེན་ཅིང་། བསྔགས་བྱར་བྱེད་པ་སྨྲ་མ་དགོས། དེ་ལྟ་
ནའང་མིའི་རིགས་ཀྱི་རིག་གནས་ཀྱི་ངོས་ནས་ཞིབ་ཏུ་བརྟག་ན་ནི་འདི་ལའང་སྨྲ་བར་བྱ་
བ་ཅུང་ཟད་ཡོད་དེ། ལྐོག་གྱུར་གྱི་སེང་རས་དང་ལྡན་པ་དེ་ག་རང་ཡང་རིག་གནས་སྣང་
ཚུལ་ཞིག་ནི་ངེས་པར་ཡིན་མཆི་བས། སྣང་ཚུལ་དེ་ག་དེ་འཕྲལ་རྩིས་མེད་དུ་འདོར་བ་
དེ་ཡང་རྣམ་པ་ཀུན་ཏུ་བླང་བྱ་ཡིན་མིན་ནི་དང་དུང་དཔྱད་བྱ་ཞིག་གོ །དཔེར་ན་བྲག་
རྡོ་གང་རུང་ཞིག་གི་ཁ་དོག་ལ་དཔྱད་དཔྱད་མཐར་དེ་བྲག་རྡོ་ནག་པོ་ཞིག་ཡིན་གྱི་དཀར་
པོ་མ་ཡིན། དཀར་པོར་སྣང་བ་ནི་བྱ་བྲུན་གྱིས་རིང་ནས་སྦགས་པས་སོ། །ཟེར་བ་དངོས་
པོའི་གནས་ཚུལ་ལ་བདེན་པར་འཁུམས་སྲིད་ཀྱང་། དེ་ཙམ་གྱིས་སྣང་ཚོད་ཀྱི་བྲག་རྡོ་
དཀར་པོ་དེ་གཏན་མེད་དུ་སོང་བ་མིན་ཏེ། དེ་དེའི་སྣང་ལུགས་ཡིན་པ་སྙོན་དུ་མེད་པའི་
ཕྱིར་རོ(འདི་ཉིད་རང་རེའི་དངོས་པོའི་གཤིས་ལུགས་མཐར་ཐུག་ལ་དཔྱོད་པའི་སྐབས་
ཀྱི་གནས་ཚུལ་དང་སྣང་ཚུལ་ཟེར་བ་ལྟ་བུའི་ཟབ་ཚད་ལ་བསྙེགས་པ་མེད་པ་ཤེས་པར་
བྱའོ) ཁྱད་པར་རིག་གནས་ཞེས་པའི་ངོས་ནས་གཞལ་ན་ནི་ཕྱི་མ་འདི་སྔ་མ་དང་གལ་
འགངས་ཆེ་ཆུང་གིས་འབྱེད་དུ་ཅི་ཡང་མེད་ཅེས་སྨྲས་ཀྱང་མི་རུང་བ་ཆེར་མེད་སྙམ།
དེས་ན་རིག་གནས་ཀྱི་ངོ་བོ་སོར་འཇོག་དང་བྲོ་བ་སོར་མྱོང་གི་ཆ་ནས་བརྟག་ན་ནི་ཞིབ་
འཇུག་དང་སྡོམ་ཚིག་མང་བ་ལས་ཉུང་བ་བཟང་བའི་སྐབས་ཡོད་ལ། མ་བཅོས་པའི་
101



གཡུ་དྲུག་དཀར་དཔེ་ཚོགས།
སg;
དཔྱད་གཞིའི་རྒྱུ་ཆ་དག་ལས་ང་ཚོས་མི་རིགས་ཤིག་གམ། མི་ཁྱུ་ཞིག་གམ། ཡུལ་ཕྱོགས་
གཅིག་གམ། ཡང་ན་དུས་དང་གནས་སྐབས་གང་རུང་ཞིག་རིང་གི་སྐྱེ་བོ་དག་གི་བསམ་
བློ་སྐོར་ཕྱོགས་དང་། དོ་ཁུར་བྱེད་ཡུལ། འཚོ་བའི་གནས་སྟངས། ཡུལ་སྲོལ་གོམས་
གཤིས། རིག་གནས་གླེང་ཕྱོགས། འདུ་ཤེས་འཁྱེར་སོ། ཡུལ་བརྗེ་སྤོ་སྐྱོད། དཔལ་འབྱོར་
རྒྱས་སྟོབས། སྤྱི་ཚོགས་སྨིན་ཚད་སོགས་ཀྱི་གནས་བབ་གང་རུང་ཤེས་བྱེད་སྐབས་བབས་
དགོས་དབང་གིས་རྙེད་དུ་རུང་ལ། ཀ་པས་མཁོ་མེད་དུ་དོར་བ་ཁ་པར་དགོས་གལ་ཆེ་
ཞིང་། ད་ལྟ་སྣང་མེད་དུ་བྱེད་པ་ནམ་ཞིག་དགོས་གཏུག་ལྡན་པ་སོགས་ལ་གཞིགས་ཚེ་
འཚོལ་སྡུད་གཙོ་ཆེར་བྱེད་པ་ལ་ཡང་རིན་ཐང་ཆེན་པོ་ཡོད་སྙམ། ཁྱད་པར་དུ་དེང་ཕྱིན་
གྱི་སྤྱི་ཚོགས་དང་ཤེས་རིག་གི་རིམ་པ་ཅུང་མཐོ་བར་ཕྱིན་པའི་མི་དག་ལ་ལྟོས་ན་དགོས་
མེད་ཀྱི་ངལ་བ་མང་པོ་བསྟེན་ནས་རང་འདོད་ཀྱི་སྡོམ་ཚིག་ཉི་ཚེ་བ་མང་དུ་འགོད་པ་
ལས་བརྗོད་གཞི་གང་རུང་དུ་གྱུར་བའི་དཔྱད་གཞིའི་རྒྱུ་ཆ་འཚོལ་སྒྲིག་སྒོས་ཐད་ཀར་
དེའི་སོར་གནས་ཀྱི་རྣམ་པ་ཇི་བཞིན་མདུན་དུ་ཞལ་ཕྱེ་བ་ངེས་པར་ལེགས་སྙམ།
གཞན་དུ་ན་དཔྱད་པས་ངོ་བོ་གང་རུང་ལ་ཉེ་བར་འགྲོ་བ་ནི་བདེན་ཏུ་ཆུག་ཀྱང་འགྲོ་
བ་མིའི་རིག་གནས་སྣང་ཚུལ་གྱི་དབང་དུ་བྱས་ན་མཐའ་གཅིག་ཏུ་དེ་དམར་འདོན་བྱེད་
པ་ལས་ཅུང་ཟད་མོག་པོའི་རང་བཞིན་དུ་འཇོག་དགོས་པའི་སྐབས་ཤིག་ཀྱང་ཡོད་སྙམ་ཏེ།
སྤྱིར་མིའི་ཤེས་པ་དེ་གློག་ཁམས་རྩིས་འཕྲུལ་གྱི་བཀོད་པ་ལྟར་མཐའ་གཅིག་ཏུ་ཁྲིག་གེར་
ཡོད་པའི་ངེས་གཏན་པ་ཞིག་མིན(དེ་འཕྲུལ་ཆས་ཀྱིས་མི་ལ་འགྲན་ཟླ་མི་ཕེར་བའི་ཆ་
གལ་ཆེན་ཞིག་ཏུ་འཇོག)པ་དང་གཅིག རིག་གནས་ཀྱི་སྣང་ཚུལ་མང་པོ་ཞིག་ལྐོག་གྱུར་
དང་ཅུང་ཟད་ལྐོག་གྱུར་གྱི་སེང་རས་ཀྱིས་བསྒྲིབས་པ་ལ་ཤེས་སྙོག་གི་འགུགས་སྟོབས་ཆེ་
བས་རིག་གནས་བླ་སྲོག་གི་ལྗིད་ཤུགས་གཞན་ལས་བདོ་བ་དང་གཉིས། རེ་བའམ་མོས་
འདུན་གང་རུང་ཞིག་གིས་སམ་གང་ལྟར་འགྲོ་བ་མིའི་རིགས་འདིར་མིག་སྔུན་གྱི་བཀྲ་
102



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
བུ
ཆལ་ལེ་བ་འདི་ག་ལས་གཞན་ཞེན་བློ་སོགས་ཀྱིས་བཞག་པའི་རྟོག་ལྗོངས་ཤིག་ཀྱང་མཁོ་
བར་སྣང་ལ། དེ་ཞེ་ཁྲེལ་གྱི་གནོང་ཆེ་བའི་ནམ་རྒྱུན་གྱི་བསམ་སྤྱོད་དག་གིས་སྦག་བསླད་
མེད་པའི་སེམས་ཀྱི་བང་རིམ་མཐོ་ཤོས་ཤིག་ཏུ་འཇོག་ཅིང་། ཡིད་ཀྱི་སྐོམ་ཚད་སེལ་བྱེད་
དམ། སྐྱོ་བའི་ནམ་ཟླ་འཕུད་རོགས་སམ། སེམས་ཀྱིས་ཆིག་ལབ་བྱེད་ཡུལ་ལམ། སེམས་
པ་སྟོང་བའི་འཁྲི་རྟེན་ཞིག་ཏུ་བྱས་ནས། མི་ཚེ་སྐྱ་མོའི་སྐུས་ཡུན་འདིར་སྐྱིད་དུས་སྡུག་
དུས་གང་ལའང་མཁོ་བའི་ཡུལ་གཉན་པོ་ཞིག་ཏུ་བརྩི་བ་འདི་སོ་སོའི་སེམས་ཀྱི་དགོས་
མཁོ་ཞིག་ཏུ་འདོད་པ་དང་། དགོས་མཁོ་འདི་ལྟོ་གོས་ཀྱི་དགོས་མཁོ་ཡི་ཕྱི་རྗེས་ཏག་ཏག་
ཏུ་འོང་ཟེར་ཡང་དོན་དུ་དུས་མཉམ་དུ་འོང་ལ། འདི་ཉིད་མེད་ན་འབྲིད་བྱེད་ཀྱི་རྩི་ཡིས་
སྤངས་པའི་སེམས་པ་ཧྲེང་པོ་གསོན་འདྲེ་མངོན་རྒྱུག་བྱེད་པས་ལྟོ་གོས་གནས་མལ་ལོངས་
སྤྱོད་སོགས་ཀྱི་སྡུག་བསྔལ་དེ་སྔར་ལས་ལྡབ་འགྱུར་གྱིས་ཆེ་བར་འགྲོ་བ་དང་གསུམ། མི་
ཡུལ་གྱི་འགྲོ་ལུགས་དང་བྱ་སྤྱོད་མང་པོ་ཞིག་ལ་གླེན་འདེད་མཐའ་སྐྱེལ་བྱས་ཏེ་དེའི་
གདོང་ལྤགས་དམར་རྗེན་དུ་མི་འབྱིན་པ་འདི་ཤེས་ལྡན་མི་ཡི་བག་ཡོད་དང་དྲན་ཤེས་
ལེགས་པོར་བསྟེན་ཚུལ་ཞིག་སྟེ། གོ་རིམ་དང་སྒྲིག་སྲོལ། གུས་ལུགས་དང་བརྩི་འཇོག
བརྩེ་དུང་དང་དྲིན་གཟོ། ངོ་ཚ་དང་ཁྲེལ་གནས། གཙང་ཞེན་དང་བཙོག་འཛེམ། ཐ་ན་
བརྫུ་བག་དང་ངོ་གཡའ། ཁ་ངོ་སྟོན་ཞིང་འདོམས་སོ་སྦེད་པ་སོགས་རྣམ་གྲངས་མང་པོ་
ཞིག་གི་ངོ་བོ་དང་དགོས་པ་དམར་འདེད་བྱེད་པ་འགྲོ་བ་མིའི་ཤེས་རིག་བཟང་པོའི་མཁར་
རྟིང་འདྲུ་བ་འབའ་ཞིག་སྟེ་ཕན་པ་ལས་གནོད་ཚབས་ཆེ་བ་དང་བཞི་སོགས་ལ་རག་ལས་
པས་སོ། །དེའི་ཕྱིར་འཇིག་རྟེན་རྒན་པོ་དག་གིས་གཏམ་གོ་ཚད་བུ་ཚས་བཤད་རྒྱུ་མིན།
གཡུ་རིག་ཚད་བུ་མོས་འདོགས་རྒྱུ་མིན། ཞེས་བཤད་པ་དེ་འཇིག་རྟེན་མི་ལུགས་ཀྱི་
བསླབ་བྱ་ཟབ་མོ་ཞིག་ཏུ་འདུག་པས། ད་ལྟའི་རིག་པ་སྨྲ་བ་དག་ལ་མཚོན་ན་དོན་དངོས་
དང་དགོས་པ་གཉིས་ཀྱི་བར་དུ་ལྗིད་གཞལ་ཕྲན་བུ་རེ་བྱེད་པ་ཅིས་ཀྱང་གལ་ཆེ་སྟེ། རང་
103



ཀ གཡུ་དྲུག་དཀར་དཔེ་ཚོགས།
རེའི་བསྟན་བཅོས་རྩོམ་པའི་དགོས་པ་དང་ཉིང་དགོས་ཟེར་བ་དང་། དེང་སང་གི་སྐད་
ཆར་འགན་འཁྲིའི་འདུ་ཤེས་ཡོད་དགོས་ཟེར་བ་དང་སྤྱི་ཚོགས་ཕན་འབྲས་གཙོ་ཆེ་ཟེར་
བ་ལ་གོ་རྒྱུ་ཟབ་མོ་ཡོད་དོ། །
དེས་ན་འདིར་སྐུ་ཞབས་བཀྲ་ཤིས་དོན་འགྲུབ་ལགས་ཀྱིས་ང་ཚོར་གངས་རིའི་ལྗོངས་
ན་གྲགས་པ་ཆེ་བ་ཟོ་དོར་ཆེན་པོ་ཨ་མྱེས་རྨ་ཆེན་སྐོར་གྱི་རིག་གནས་འཐུས་སྒོ་ཚང་ཙམ་
ཞིག་ངོ་སྤྲོད་གནངས་ལ། དེ་ཡང་རི་མོ་བྲིས་པ་ལྟ་བུའི་རང་སྣང་བཀོད་པ་གཙོ་བོ་མིན་
ལ། པར་བཏབ་པ་ལྟ་བུའི་གཞོགས་རྐྱང་སྙོམས་ངོས་ཤིག་ལས་ཀྱང་འདས་ཏེ། ལྡེར་བཟོ་
ལྟ་བུའི་ལྷམ་པ་བསླངས་ཚུགས་སུ་བཀོད་པ་ཞིག་དངོས་སྣང་དང་མཚུངས་པར་བསྐྲུན་པ་
འདི་ལེགས་སོ་བརྗོད་པའི་འོས་སུ་ཆེ་སྙམ། འདི་ལྟ་བུ་ཞིག་འགྲུབ་པར་བྱེད་པ་ལ་ཤེས་
ཡོན་གྱི་རྨང་བརྟན་དགོས་པ་ཙམ་དུ་མ་ཟད། དུས་ཚོད་དང་སེམས་ཤུགས་གྲོན་དགོས་
ཤིང་། སྙིང་རུས་དང་སེམས་ཤེད་ཡོད་དགོས་ལ། ཐ་ན་ལོ་ན་དང་ལུས་སྟོབས་ཀྱི་མཐུན་
རྐྱེན་ཀྱང་དགོས་ན་སུས་ཀྱང་ནུས་སླ་བ་ཞིག་མིན་པས། བདག་གིས་འདིར་རྨ་འདབས་པ་
ཞིག་གི་ངོས་ནས་ཁོང་ལ་བཀའ་དྲིན་ཡང་ཆབས་གཅིག་ཞུས་པ་ཡིན། དུས་མཚུངས་སུ་
ང་ཚོར་ད་དུང་འདི་ལྟ་བུའི་འཚོལ་སྡུད་བྱ་བ་ཡིག་ཐོག་དང་ངག་ཐོག་གི་དཔྱད་གཞི་མང་
པོ་ཞིག་ཡོད་པའང་ཧ་ལས་པའི་ཚད་དེ། བོད་ལ་ཡུལ་ལྗོངས་རི་ཆུའི་རིག་གནས་ཕུན་
སུམ་ཚོགས་པའི་མཚོན་བྱེད་བཟང་པོ་ཞིག་ཏུ་རང་བཞིན་གྱིས་གྲུབ་འདུག་པས་རིགས་
ཀྱི་ངོ་སོ་བསྟོད་བྱེད་ཅིག་ཀྱང་ཅི་ལ་མིན།
མཚམས་འདིར་ཞུ་བར་བྱ་བ་ཞིག་ནི་ད་ལྟ་འཛམ་གླིང་སྤྱི་ན་རིག་གནས་གང་རུང་
ལ་བམ་དཔྱད་ཙམ་དང་། གནས་སྐབས་ཀྱི་མོས་བསླངས་ཙམ་མ་ཡིན་པར་ཡུན་དང་
ཆེད་དུ་དཔྱོད་པར་བྱེད་ཅིང་། ཆེད་དཔྱོད་པ་མང་ནས་མང་དུ་འགྲོ་ཞིང་ལས་བགོས་ཞིབ་
ནས་ཞིབ་ཏུ་འགྲོ་བཞིན་པ་འདི་ལ་དགོས་པ་དོན་ལྡན་འདུག་སྟེ། འབྲས་བུ་ཞིག་འཐོབ་
104



:ཨུ་
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
ཏུ་ཡོད་ནའང་ཆེད་དཔྱོད་པ་ལས་འཐོབ་དགོས་པས། རྩོམ་པ་པོས་འདི་ཙམ་ལས་མཇུག་
བསྡུ་བར་མི་མཛད་པར་ཡུན་དུ་དོ་གཟིགས་གནང་སྟེ། རིམ་གྱིས་འདི་ལ་མགོ་བསྲིང་
མཇུག་མཐུད་བར་གསབ་ཡོ་བཅོས་དག་སྡེབ་སོགས་ཀྱི་བགྱི་བ་ཅི་ཡང་མཛད་ན་ཤིན་ཏུ་
ལེགས་ཤིང་། དེ་ལྟར་བྱས་པས་མཐར་རང་སའི་ཆེད་མཁས་པ་འདི་སྐོར་ལ་དབང་ཆོད་
ཆེ་བ་ཞིག་ཏུ་འོང་བར་འགྱུར་ངེས་ལ། དེ་བཞིན་འོང་བའི་མཐུན་འགྱུར་གྱི་སྨོན་འདུན་
ཡང་སྙིང་ནས་ཞུའོ། །
105



གཡུ་དྲུག་དཀར་དཔེ་ཚོགས།
ས་གནས་ལོ་རྒྱུས་པར་སྐྲུན་གྱི་ཤིས་ཚིག
ལོ་རྒྱུས་ཀྱི་གལ་ཆེན་རང་བཞིན་འཆད་པའི་ཚེ་རང་རེའི་བོད་པའི་ལུགས་ལྟར་ན།
སྐྱེས་པའི་མི་ལ་རང་གི་རབས་མ་ཤེས་ན་ནགས་ཀྱི་སྤྲེའུ་དང་འདྲ་ཟེར་སྲོལ་ཡོད། མཚར་
ཆེ་བ་ལ་འཇར་མན་གྱི་མཚན་ཉིད་རིག་པ་སྨྲ་བ་སུའུ་པེན་ཧྭ་བེར་ནས་ཀྱང་མི་རྣམས་
ཀྱིས་ལོ་རྒྱུས་ལ་བརྟེན་ནས་འདས་པའི་དུས་ཀྱི་རང་གི་བྱུང་བ་ཤེས་ཀྱིན་ཡོད་ལ། སྲོག་
ཆགས་གཞན་རྣམས་དབང་པོའི་སྒོ་སྔའི་སྣང་བ་ཙམ་ལ་བརྟེན་ནས་ད་ལྟ་བ་ཁོ་ནར་འཚོ།
འདི་ནི་མི་དང་དུད་འགྲོའི་རྩ་བའི་ཁྱད་པར་ཞིག་ཡིན་ཞེས་སྨྲས་འདུག དེས་ན་ཤར་
ནུབ་རིག་པ་སྨྲ་བ་རྣམས་ཀྱང་གནད་ཀ་འདི་ལ་མ་བགྲོས་རང་མཐུན་དུ་སོང་། འདིས་
རྒྱལ་ཁབ་དང་མི་རིགས་ས་གནས་སོགས་གང་ལ་མཚོན་ན་ཡང་རང་ཉིད་ཀྱི་རྐང་རྗེས་
ལ་ཕྱི་མིག་འཕེན་པའམ་སོ་སོའི་སྔོན་གྱི་བྱུང་བ་རགས་ཙམ་ངེས་པར་བྱེད་པ་ནི་ཤིན་ཏུ་
106



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -
དགོས་པ་དང་བཅས་པར་བསྟན་ཡོད་ལ། ལོ་རྒྱུས་ཞེས་པ་འདི་ཡོད་ན་ལ་རྒྱ་དང་གཟི་
བརྗིད་ཅིག་ཡིན་ལ། མེད་ན་ཁྲེལ་སོ་དང་ངོ་གནོང་ཞིག་ཏུ་བརྩིས་ཀྱང་ཆོག་པ་མཚོན་
ཡོད་སྙམ། །
དེར་བསྟུད་ཀྱི་དགོས་པ་གལ་ཆེན་ཞིག་ནི། ལོ་རྒྱུས་ནི་མིའི་རིགས་ཀྱི་ཤེས་རིག་དང་
ཤེས་རིག་འབྲས་བུ་ཐད་ཀར་རྒྱུན་བསྟུད་པའི་བྱེད་ལས་དང་ལྡན་པ་ཞིག་ཡིན་ན། བྱུང་
བ་ལ་ཟིན་ཐོ་ཆ་ཚང་དུ་ཡོད་པ་ནི་རིགས་རྒྱུད་ཀྱི་སྤྱི་ཐུན་དྲན་པ་རྒྱུན་མི་ཉམས་པར་སྐྱོང་
བྱེད་ཅིག་ཏུ་རང་བཞིན་གྱིས་གྲུབ་པས། དེ་དཔེ་སྟོན་དང་ལེགས་སྐུལ་གྱི་མེ་ལོང་ཞིག་
ཡིན་ལ། འབྱུང་འགྱུར་མང་པོ་ཞིག་དགོས་མེད་ཀྱི་བསྐྱར་ཟློས་སུ་འགྲོ་བའམ། ལོག་ལམ་
དུ་སླར་ཡང་འཕྱན་པར་འགྱུར་བ་ལས་བཟློག་བྱེད་ཅིག་ཀྱང་ཡིན་ནོ། །
ད་དུང་དེ་ལས་ཀྱང་གལ་ཆེ་བ་ཞིག་ནི། ལོ་རྒྱུས་ཡོད་པས་ང་ཚོ་གང་ནས་འོང་བ་
དང་། ཇི་ལྟར་འོང་བ་ལེགས་པར་ཤེས་ལ། དེ་ཤེས་པས་ང་ཚོ་ད་ལྟ་གང་དུ་ཡོད་པ་དང་།
ཅི་ཞིག་བྱེད་ཀྱིན་ཡོད་པའི་སྐོར་ལ་ངོས་འཛིན་དང་ངེས་ཤེས་ལེགས་པོ་ཞིག་སྐྱེ་འོང་ལ།
དེའི་དབང་གིས་མ་འོངས་པར་ང་ཚོ་གང་ལ་ཕྱོགས་དགོས་པ་དང་ང་ཚོས་ཇི་ལྟར་བྱེད་
དགོས་པའི་སྐོར་ལ་གོ་བ་ཞིག་རྙེད་ངེས་ཤིང་ཁ་ཕྱོགས་ཤིག་གསལ་འོང་། འདི་ནི་རང་
རེས་ལོ་རྒྱུས་བསྡུ་སྒྲིག་འབྲི་རྩོམ་བྱེད་པའི་དགོས་པ་གཙོ་བོ་ཡིན་ཅེས་བཤད་ཀྱང་མི་ཆོག་
པ་མེད་དོ། །
གཞན་དུ་སྔ་རབས་མཁས་པ་དག་གིས་མི་ཆོས་ལ་ཤེས་གལ་ཆེ། ལོ་རྒྱུས་ལ་བདེན་
གལ་ཆེ་གསུང་པ་ཡིན་ན། རེས་འགར་བརྗོད་གཞི་ཆེ་ཆུང་དང་གླེགས་བམ་མཐུག་སྲབ་
ཙམ་ཁོ་ན་ལའང་ལྟོས་པ་མ་ཡིན་པར། མེད་པ་ལ་སྟོང་ཆ་བསྐངས་པ་དང་འཁྱོག་པོ་དྲང་
པོར་བསྲངས་པ་འདི་ཉིད་རིན་གྱི་འབབ་སོ་ཡིན་པར་སྣང་ངོ༌། །དེ་ཕྱིར་རང་ལ་འདི་སྐོར་
གྱི་འཇོན་ཐང་ཤིན་ཏུ་ཕྲ་ནའང་གནའ་དེང་ལོ་རྒྱུས་རིག་པར་བྱ་བ་ཚུལ་བཞིན་བྱེད་པ་ལ་
107



གཡུ་དྲུག་དཀར་དཔེ་ཚོགས། །
ནི་དགོས་པ་གལ་པོ་ཆེ་དང་ལྡན་པར་གོ་བས། དེ་ལྟའི་སྦྱོར་བ་ལག་ཏུ་ལེན་ནུས་པ་ཀུན་
ལ་རྗེས་སུ་ཡི་རངས་བསྟེན་བཞིན་ཡོད། ཁྱད་པར་ཁྱེད་ཀྱིས་ལྷག་བསམ་གཙང་མ་ལྷུར་
བཞེས་ཀྱི་ངང་འབད་པ་ཡུན་རིང་བསྟེན་པའི་ཉེར་ལེན་ལས་ད་ཆ་འབྲས་བུ་གཡུར་དུ་ཟ་
བ་བདག་གིར་བཞེས་པ་ནི་གངས་ལྗོངས་ལོ་རྒྱུས་སྤྱི་ལ་སྨན་ཅིང་། སྒོས་སུ་ས་གནས་ལོ་
རྒྱུས་བསྡུ་སྒྲིག་ལ་མཛད་རྗེས་ཚབ་བྱེད་གཞན་དུ་མེད་པ་ཞིག་བསྐྲུན་པ་ཡིན་པས་བཀའ་
དྲིན་མི་ཆུང་སྙམ། དེར་བསྟུན་རྩོམ་ཐུང་འདི་ཡང་རྟེན་འབྲེལ་ཞུ་རྟེན་མཚོན་བྱེད་ཙམ་
དུ་ཁྱེད་ལ་ཆེད་དུ་བྲིས་པ་ལགས་ལ། སླད་མའི་ཆར་ཡང་སྐུ་ཁམས་བདེ་བའི་ངང་གཞན་
ཕན་གྱི་མཛད་པ་བཟང་པོ་ཡར་ཟླའི་དཔལ་ལ་འགྲན་གྱུར་ཅིག །
108



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
ཕྱོགས་བ
ཟླ
བྲིས་དཔེ་གསར་བའི་སྔོན་དུ་
ཞུ་བྱའི་གཏམ།
དྲང་མོར་ཞུ་སྟེ། བྲིས་དཔེ་ལ་ཁོ་བོས་བརྗོད་དུ་འོས་པ་འགའ་ཡང་མེད་དེ། སྔར་
ལོ་ན་གཞོན་དུས་ཀྲུང་དབྱང་མི་རིགས་སློབ་ཆེན་གྱི་བོད་ལྗོངས་ཀྱི་བྲིས་པ་གྲགས་ཅན་
རྒན་ཐུབ་བསྟན་ལགས་ཀྱི་བྲིས་ཁྲིད་ལ་ཟླ་ཤས་རིང་ཉན་ཁུལ་བྱས་ཀྱང་རང་ལག་གི་བྲིས་
ཚད་མ་སོང་བས་བསམ་པ་དང་སྙུག་ཁ་ནམ་ཡང་མདོ་གྱེས་ཏེ་འགྲོ། དེའི་སྐོར་གྱི་གཞུང་
ལུགས་སམ་གདམས་ཁྲིད་དུ་གསུངས་པ་དག་ཀྱང་ད་ལྟ་ཡིད་ན་ངེས་པ་ཞིག་མི་འདུག་ལ་
ཐ་ན་བོད་ཀྱི་ཡིག་གཟུགས་སྐོར་གྱི་རྒྱུན་ཤེས་དག་ཀྱང་བརྗེད་ངེས་ཀྱི་རྐུན་པོས་ཁྱེར། དེ་
རིང་སླར་ཡང་དཔེ་སྒྲོམ་ཉུལ་ནས་དཔེ་ཐོག་བྲོ་རྡུང་བྱེད་པའི་ལད་འཁྲབ་དེ་ཡང་བསྒྱུར།
109



གཡུ་དྲུག་དཀར་དཔེ་ཚོགས།
དེ་བས་ཞུ་བར་འདོད་པ་འདི་ཙམ་ཏེ། ཐོག་མར་ཡུལ་མགོ་ལོག་བྱ་བར་རིང་མོའི་དུས་
ནས་བོད་ཡིག་བྲིས་རྒྱུན་ལེགས་པོ་རེ་དར་མྱོང་། ད་ལྟ་མིང་གྲགས་ཆེ་བ་སྡེར་ནང་ས་
བྲིས་འདི་ཡིན་ལ། རྒྱལ་ཁབ་རིམ་པའི་གཟུགས་འདས་རིག་གནས་ཀྱི་འཕང་གྲལ་དུ་
ཚུད་ཡོད། བྲིས་ཁུངས་དང་པོ་བེ་རོ་ཙ་ན་མཆོག་དང་དེ་ནས་ས་ངན་བསྟན་འཛིན་
སོགས་ནས་འཛིན་པའི་འཆད་པའང་ཡོད། གང་ལྟར་བྲིས་རྒྱུན་རིང་ལ་བྲིས་དཔེ་དག་
ཅིང་། བྲིས་ཁྲིད་ལག་ལེན་འཐུས་སྒོ་ཚང་པ་ཞིག་ཡོད་ཅིང་། བྲིས་པ་མི་རེས་པོད་ཆེན་
བརྒྱ་ཕྱེད་དུ་ལོངས་པ་རེ་འབྲི་བར་མཛད་པ་སྣང་ན་བྲིས་ཀྱི་བྱང་ཆེ་ཚད་དུ་ལོངས་ཤིང་
སྒྱུ་རྩལ་བྲིས་ཀྱི་ཡང་རྩེར་སོན་པའི་བྲིས་ཀྱི་མཁན་པོ་ཁྱུ་སྡེབ་ཀྱིས་སྐྱོང་བ་ཞིག་ཡིན་གྱི་
རེ་གཉིས་ཙམ་གྱིས་ཕྱིས་སུ་བློ་བཟོ་མཛད་ཅིང་ལོ་ཤས་རེ་ལ་སྦྱངས་པ་བསྟེན་པ་ཙམ་དུ་
མི་སྣང་། དེ་ཕྱིར་སའི་སྟེང་གི་ཁྱད་ནོར་དུ་འདུག་པས་ད་ལྟའི་ཆ་ནའང་དེ་དང་དེ་འབྲེལ་
གྱི་བོད་ཡིག་ལེགས་པར་འབྲི་བ་སྲོལ་འདོན་དང་། སྔོན་གྱི་བྲིས་རྒྱུན་འཛིན་ལ་སྤྲོ་བའི་
ཡིག་བྲིས་མཁས་པ་དག་ལ་ལྷག་བསམ་དག་པས་རོགས་འདེགས་བྱ་བ་ནི་རང་རེ་ཚང་
མའི་ཕྲག་ཏུ་བབ་པའི་ལས་སུ་གོ །
ལྷག་དོན་གྲོགས་སྐལ་བཟང་ཡེ་ཤེས་ལགས་ནི་སྤྱིར་བོད་རྒྱ་རིག་པའི་གནས་ལ་
སྦྱངས་པ་མི་དམན་ཅིང་ཐོས་བརྩོན་གྱི་གོ་ཆ་བརྟན་པའི་ཁར་ཡིག་བྲིས་སྒྱུ་རྩལ་ལའང་
འདུན་མོས་དག་ཅིང་བརྩོན་པ་ཡུན་རིང་བསྟེན་ལ། སྦྱངས་འབྲས་རྨད་དུ་བྱུང་བ་ཐོབ་པ་
ཞིག་སྟེ། བྲིས་གཟུགས་བཤམས་སྟོན་དང་འགྲན་སྡུར་དུ་མའི་ཁྲོད་ཁོང་ལ་བྱ་དགའ་དང་
གསོལ་རས་ཀྱང་ལན་གྲངས་མང་པོར་ཐོབ། དེ་སྔོན་རིས་མེད་བོད་ཀྱི་ཡི་གེ་དབུ་མེད་
དང་དབུ་ཅན་གྱི་བྲིས་རྒྱུན་དུ་མར་སྦྱངས་པ་ཚུལ་བཞིན་བསྟེན་ཅིང་། རང་སའི་མཆོག་
གྱུར་བྲིས་རྒྱུན་གོང་སྨྲས་སྡེར་ནང་ས་བྲིས་ལའང་སྦྱངས་པ་ལེགས་པར་ཐོན་པ་དག་གི་
གདན་གྲལ་ངེས་པར་འཛིན། དེ་ལྟའི་ཕྱིར་ན་ཕྲན་པས་བྲིས་ཤེས་མིན་ལའང་ལྟོས་པ་
110



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ༼#
ཆེར་མེད་པར་ཁོང་གི་བྲིས་ལ་རང་ངོས་ཀྱི་ཁྱད་ཆོས་དང་རིན་ཐང་ངེས་ཅན་ཞིག་ཡོད་
པར་སྨྲ་ལ་སྤོབས་པ་ཀུན་ནས་བདོ། ཁྱད་པར་དེང་དུས་རྒྱུག་ཆེ་བ་ལྕགས་སྦུག་གི་བོད་
ཡིག་བྲིས་དཔེ་པར་དུ་བསྐྲུན་པ་དེ་སྔོན་མ་མཐོང་ན་བོད་ཀྱི་རིག་གནས་གསར་བའི་སྟོང་
ཆ་ངེས་ཅན་རེ་གསབ་པའི་རྒྱུ་རུ་འགྲོ་ཡང་སྲིད་ལ། འདིར་འཁོད་ཚིགས་སུ་བཅད་པ་
ཕལ་མོ་ཆེའང་ཚིག་དོན་གང་རུང་གི་ཆ་ནས་ཁྱད་ཆོས་ལྷག་གེར་ཐོན་པའི་རིས་མེད་ཕུལ་
བྱུང་བོད་རྩོམ་དུ་གཏོགས་པས། དངོས་དང་བརྒྱུད་ནས་ཐོས་པ་སྐྱེད་ཅིང་སྤྲོ་བ་འདེགས་
ལ། སྒྱུ་རྩལ་རྩོམ་གྱི་བག་ཆགས་ཞར་ལ་སློང་ཞིང་དང་དད་མོས་པ་གསོ་བའི་རྒྱུ་རུ་འགྲོ་བ་
གོར་མ་ཆག །
དེ་མིན་རྒྱས་པར་བརྗོད་པ་ཅི་ཡང་མེད་ན་གངས་ཅན་བྲིས་ཀྱི་བསྟན་པ་དར་ཞིང་
རྒྱས་ལ་ཁོང་ཉིད་ཁོངས་སུ་གཏོགས་པའི་རང་གཞན་ཡོངས་ཀྱི་ཐུན་མོང་གཞན་ཕན་
མཛད་པ་ཀུན་ནས་རྒྱས་པའི་པར་སྨོན་ཙམ་གྱིས་རྩོམ་ཐུང་འདིའང་མཇུག་བསྡུ་བར་
བྱའོ། །
111



ཚ་
ད་ གཡུ་དྲུག་དཀར་དཔེ་ཚོགས། །
སྙན་ངག་དུས་ཆེན་གྱི་ཤིས་ཚིག
ཇོ་མོ་གངས་དཀར་ནི་ས་སྒང་གི་ཡང་རྩེ་ན་སྐྱོད་བཞིན་པའི་སྙན་ངག་གི་གཡོར་གྲུ་
དཀར་པོ་ཞིག་ཡིན་ལ། ཁ་བའི་ཡུལ་གྲུ་ནི་འགྲོ་བ་མིའི་རིགས་ཀྱི་མ་བགོས་ཐུན་མོང་གི་
སྙན་ངག་གི་རྒྱབ་ལྗོངས་ཆེན་པོ་ཞིག་ཡིན། རྨ་རྫ་འབྲི་གསུམ་གྱི་སྟོད་ལྗོངས་ཡངས་མོ་ན།
གླག་རྒོད་ཀྱི་གཤོག་འགྱུར་དེས་ནམ་མཁའ་ལ་རྟོག་འཆར་གྱི་རི་མོ་འབྲི་ཞིང་། རྟ་རྒོད་
ཀྱི་རྨིག་རྩེ་ཡིས་གངས་འདབས་སུ་སྙན་ངག་གི་མེ་ཏོག་འགྲེམ། གནས་དེ་ན་འོ་ཟོ་ཡི་ཁ་
ཁོར་ན་སེར་ལྟེམས་མེར་འཁྱིལ་བཞིན་པ་སྙན་ངག་ཡིན་ལ། ཁུ་བྱུག་གི་མགྲིན་པ་ན་སྐྱོ་
ལྷང་ངེར་གྱེར་བཞིན་པ་སྙན་ངག་ཡིན། ས་དེ་ནས་སྒྱུ་རྩལ་གྱི་ཚོར་བ་མི་རྙེད་པར་ངེད་
ཅག་ཡིད་མི་ཆེས་ལ། གནས་དེ་ནས་སྙན་ངག་གི་རྟོགས་པ་མི་འཁྲུངས་པར་ཁྱེད་ཀྱང་སྨྲ་
མི་སྤོབས། ཡུལ་དེ་གའི་མི་ཡིས་སྙན་ངག་མི་འབྲི་ན་སྙན་ངག་ཟེར་བ་སུ་ཞིག་གིས་འབྲི།
112



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
ཟླ
གྲོགས་པོ་ཚོ། སྙན་ངག་ཕྲིས་དང་། བོད་པའི་སྙན་ངག་ཕྲིས་དང་། ཡུལ་ཤུལ་གྱི་སྙན་
ངག་ཕྲིས་དང་། རང་རེ་ཐུན་མོང་གི་རེ་སྙེག་དང་མཐུན་པའི་འགྲོ་བ་མིའི་རིགས་ཀྱི་སྙན་
ངག་དེ་ཕྲིས་དང་། ང་ཚོས་སྨོན་འདུན་དང་རེ་ལྟོས་ཀྱི་ཀློང་ནས་བཀྲ་ཤིས་རྟེན་འབྲེལ་གྱི་
ལྷ་དར་རིང་མོ་དེ་ཁྱེད་ཚོ་ལ་འབུལ་ཡ། །
ཞེས་པའང་ཁྱེད་ཅག་གི་མ་འདྲིས་པའི་སྨྱུག་གྲོགས་མདོ་ཁམས་པ་འཇུ་སྐལ་བཟང་
དུ་འབོད་པ་དེས་ལྷག་བསམ་དག་པས་ཐང་བོད་གནའ་ལམ་སྙན་ངག་དུས་ཆེན་ལ་གུས་
པས་ཕུལ་བ་ལགས།



གཡུ་དྲུག་དཀར་དཔེ་ཚོགས། །
སློབ་གྲོགས་མཉམ་འཛོམས་ཀྱི་
འཕྲིན་པ་ཐོག་མ།
སློབ་གྲོགས་ལགས། སྙིང་ཉེ་བའི་སློབ་གྲོགས་ལགས།
ལོ་ངོ་ཉི་ཤུའི་ཡར་སྔོན་དུ་ལས་དབང་ཞིག་གིས་ང་ཚོ་མདོ་ཁམས་ཀྱི་ས་ཆ་སོ་སོ་
ནས་འཛིན་གྲྭ་གཅིག་ཏུ་མཉམ་དུ་འདུས། ཡུན་གྱིས་ཕན་ཚུན་བར་ངོ་ཤེས་ཤིང་། རྒྱུས་
ལོན་ལ། བརྩེ་དུང་ཆགས་པར་གྱུར། དེ་རུ་ང་ཚོས་ཟངས་ཆེན་གཅིག་གི་ཟས་ལ་མཉམ་
པས་བསྟེན་ཅིང་། དགེ་རྒན་གཅིག་གི་ཞལ་ཁྲིད་མཉམ་པས་ཉན་ལ། འཛིན་གྲྭ་གཅིག་
གི་སྐྱིད་སྡུག་མཉམ་པས་བསྐྱལ་ཏེ། ཉིན་གྲངས་ཆིག་སྟོང་བརྒྱད་ཅུའི་རིང་གི་མཉམ་
འགྲོགས་ཀྱི་འཚོ་བ་རོལ། ང་ཚོ་ཕལ་ཆེར་གནས་དེ་ནས་སྤྱི་ཚོགས་ཀྱི་མི་གྲལ་དུ་ཕྱིན་པ་
ཡིན་ལ། ང་ཚོས་ཕར་ཆེར་དུས་དེ་ནས་མི་ཚེ་དང་མདུན་ལམ་ལ་རང་རྟོགས་སྒོས་གོམ་
ཁ་བསྒྱུར་བ་ཡིན་པས། གནས་དེ་ནི་ང་ཚོས་ནམ་ཡང་བརྗེད་མི་སྲིད་ལ་དུས་དེ་ཡང་ང་
114



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -
ཚོས་རྟག་པར་དྲན་བཞིན་ཡོད།
དགོས་དབང་གིས་ང་ཚོ་ཁ་གྱེས་དགོས་བྱུང་ཚེ། ང་ཚོས་འབྲལ་མི་ཕོད་པའི་ཚུལ་
གྱིས་ཕན་ཚུན་བར་འདྲ་པར་གནང་རེས་དང་སྡོད་གནས་ཀྱི་ཡིག་བྱང་བརྗེ་རེས་བྱས་ལ།
ཕན་ཚུན་གཏན་དུ་མི་བརྗེད་ཅིང་ཡུན་ཅིང་འབྲེལ་འདྲིས་བྱེད་ཚུལ་གྱི་དམ་བཅའི་རི་
མོ་སྙིང་ལ་ཡང་ཡང་བྲིས་ཤིང་། ཐ་ན་མཆི་མ་དབྱུང་བཞིན་རླངས་འཁོར་འབབ་ཚིགས་
སོགས་སུ་ཕན་ཚུན་ལ་སྐྱེལ་མ་རྣམ་དག་བྱས། ངང་ཚུལ་དེ་ད་ལྟ་ཁྱོད་ཀྱི་དྲན་ཡུལ་ན་
ཡོད་དམ་སློབ་གྲོགས་ལགས། ང་ཚོ་བྱ་བའི་ལས་གནས་སུ་ཐོག་མར་ཕྱིན་པའི་ཚེ་ནའང་
སློབ་གྲྭའི་ཁོར་ཡུག་དང་འཚོ་བ། སློབ་གྲོགས་ཚོའི་ཞལ་རས་དང་སྨྲ་བརྗོད། སྤུན་ཟླ་
དག་གི་སྤྱོད་ལམ་དང་གཤིས་རྒྱུད་སོགས་ཀྱི་བག་ཆགས་དེ་དྲན་ཡུལ་དང་རྨི་ལམ་སོགས་
སུ་ཡང་ཡང་འོང་བའི་མྱ་ངན་དེས་བྱ་བ་དང་ཟླ་ཕོགས་གསར་དུ་ཐོབ་པའི་དགའ་བའང་
བཅོམ་སྟེ་རྟག་པར་རང་ཉིད་གཅིག་པུར་ཕྱིན་དྲན་གྱི་བསམ་གཏན་ལ་རོལ་བའི་ལོ་ཟླ་
དེའང་ཁྱོད་ཀྱིས་བརྒྱུད་མྱོང་ངམ་སློབ་གྲོགས་ལགས།
སློབ་གྲོགས་ལགས། དེ་ནས་བཟུང་ད་ལྟའི་བར་འགྲོ་བ་མི་ཡི་ཚེ་ལོ་བཅུ་ཕྲག་གཉིས་
ཙམ་འདས་སོང་། མི་ཚེ་ཞིག་ལ་མཚོན་ན་མི་ལོ་ཉི་ཤུ་ནི་ལན་གྲངས་མང་པོ་ཞིག་མེད་
པས་ང་ཚོས་དེ་བདེ་བླག་ངང་བརྒལ་འོང་བའང་ལས་སླ་བོ་ཞིག་མིན་ན་ད་ལྟ་ནི་ང་ཚོས་
རང་ཉིད་ཀྱི་རྗེས་ཤུལ་ལ་སྤྱི་སྡོམ་ཐེངས་གཅིག་བྱེད་ཅིང་། རང་ཉིད་ཀྱི་མི་ཚེ་འདིའི་བྱ་
བཞག་གི་འགོ་འཛིན་ས་དེར་མཚར་ཞེན་དང་བཅས་ཕྱི་མིག་ཐེངས་ཤིག་བལྟ་བའི་དུས་
ཚོད་ལེགས་ཤོས་ཤིག་མིན་ནམ་སློབ་གྲོགས་ལགས། ང་ཚོ་སློབ་མཐར་ཕྱིན་པ་ནས་
བཟུང་རྒྱུ་རྐྱེན་སྣ་ཚོགས་ཀྱིས་ཚད་བཟུང་བའི་དབང་གིས་སླར་ཡང་མཉམ་དུ་འཛོམས་
མ་ཐུབ་ལ། སློབ་གྲོགས་མི་ཉུང་བ་ཞིག་ཕན་ཚུན་ཞལ་ཕྲད་ཙམ་ཡང་བྱུང་མ་མྱོང་། དེའི་
རིང་སྤྱི་ཚོགས་དང་ཁོར་ཡུག་ལ་གནམ་ས་བརྗེས་པ་ལྟ་བུའི་འགྱུར་ལྡོག་ཅིག་བྱུང་སོང་



གཡུ་དྲུག་དཀར་དཔེ་ཚོགས། །
ཞིང༌། ང་ཚོ་མི་རེ་རེའི་ལས་དབང་དང་འཚོ་བ་ལ་མཚོན་ནའང་མྱོང་བ་དང་འགྱུར་བ་
མང་པོ་ཞིག་བརྒྱུད་སོང་བས། ད་ལྟ་ང་ཚོས་ཕན་ཚུན་བར་སྙིང་གཏམ་ཐེངས་ཤིག་བརྗོད་
པའམ་སྐྱིད་སྡུག་གི་གླེང་མོལ་ཐེངས་ཤིག་བྱེད་མི་འདོད་དམ་སློབ་གྲོགས་ལགས། དྲང་
མོ་བཤད་ན་ང་ཚོས་མི་ཡུལ་འདི་ནས་གསར་དུ་རྙེད་པ་མང་པོ་ཞིག་མེད་དེ། ལྷག་བསམ་
རྣམ་དག་དང་ཟོལ་མེད་ཀྱི་བརྩེ་དུང་དེ་ཚོ་མི་ཡུལ་གྱི་རྙེད་པ་གཙོ་བོ་ཞིག་ཅིས་ཀྱང་ཡིན་
ངེས་ན་ད་ལྟ་ང་ཚོས་རང་ཉིད་ལང་ཚོ་གཞོན་དུས་དང་། སེམས་ཁམས་ལ་གཡོ་སྒྱུ་ཆུང་
ཞིང་གཤིས་རྒྱུད་ལ་ར་རི་ཉུང་བའི་དུས་ཀྱི་བརྩེ་དུང་དེ་ཚོ་བརྩེ་དུང་རྣམ་དག་ཏུ་བརྩིས་
ནས་སླར་ཡང་དེ་ལ་ཕྱིར་དྲན་ཐེངས་ཤིག་གམ་དེ་ཉིད་ཡང་བསྐྱར་ཉམས་ལེན་ཐེངས་
ཤིག་བྱེད་ན་མི་འདོད་དམ།
སློབ་གྲོགས་ལགས། ང་ཚོར་ཡིད་ཆེས་ཡོད། ང་ཚོར་འུ་ཅག་གི་བསམ་ཕྱོགས་
གཅིག་མཐུན་ཡིན་པའི་ཡིད་ཆེས་ཡོད། དེའི་ཕྱིར། ང་ཚོས་དགོངས་འཆར་བསྡུ་ལེན་
བྱས་པའི་རྨང་གཞིའི་སྟེང་ལྷག་བསམ་ཟོལ་མེད་སྒོས་ལོ་ངོ་ཉི་ཤུའི་ཞལ་འཛོམས་འདི་
ཉིད་ཡོངས་སུ་འདུ་བར་བྱེད་པའི་སྟ་གོན་བགྱིས་པ་ལགས་ན། ཁྱེད་ཉིད་ཅིས་ཀྱང་ཕེབས་
རོགས་གནང་དགོས། ཁྱེད་ཉིད་ཕེབས་དང་། ང་རང་འོང་ལ། ཁོ་ཡང་ངེས་པར་ཕེབས་
མཆི་སྟེ། ང་ཚོ་མཉམ་དུ་ཐེངས་གཅིག་འཛོམས་ནས་དུས་རབས་ཤིག་གི་དགེ་མཚན་
གླེང་། མི་རབས་གཅིག་གི་ལས་དབང་གླེང་ཡ། ང་ཚོས་ལོ་ངོ་ཉི་ཤུའི་རིང་སྐྱེས་པ་ཕོ་
ཞིག་གི་ངོས་ནས་རང་ཡུལ་བཟུང་ཞིང་། མི་ཡུལ་འགྲིམ་ལ། རྒྱལ་ཁམས་ཀྱང་ཐེངས་
མང་བསྐོར་མྱོང་ན། ད་ལན་མཛའ་མཐུན་གྱི་མཉམ་འཛོམས་ཐེངས་ཤིག་ལ་བསླེབ་མི་
ནུས་པ་ཅི་ཞིག་ཡོད། ཅིས་ཀྱང་འཛོམས་དགོས་ཨང་སློབ་གྲོགས་ལགས།
ཞེས་བླ་ན་མེད་པའི་སློབ་གྲོགས་ཀྱི་འཚམ་འདྲི་གུས་འདུད་དང་བཅས་ཡི་གེ་འདི་
ཉིད་བརྡ་སྦྱོར་ཞིག་གི་ཚུལ་གྱིས་ཟླ་ཚེས་དགེ་བར་སྤྲིངས་པ་ལགས།
116



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཕྱིས་
དགེ་རྒན་ལ་ཞུ་བྱའི་གཏམ་ཐུང་ངུ་།
ལྷག་བསམ་མུ་ཁྱུད་ཟླུམ་པོའི་དཀྱིལ་འཁོར་ལས། །
མཛད་བཟང་སྣང་བ་དཀར་པོའི་འོད་རླབས་ཀྱིས། །
བློ་མིག་ཨུཏྤལ་འདབ་ཡངས་འབྱེད་མཛད་པ། །
བཤེས་གཉེན་ཟླ་བ་ནོར་བུར་སྙིང་ནས་འདུད། །
རིས་མེད་བྱམས་བརྩེ་དག་པའི་མིག་ཞགས་ཀྱིས། །
འདོར་མེད་རྟག་པར་བསྐྱངས་པའི་བཀའ་དྲིན་ཚུལ། །
ཡང་ཡང་བསམ་གྱིན་སྙིང་གི་མེ་ལོང་ལ། །
བྱམས་ལྡན་ཞལ་རས་སླར་ཡང་ལན་གཅིག་དྲན། ། །
གང་འཚམ་ལེགས་བཤད་སྨྲ་བའི་ལྗགས་རྩེ་ཡིས། །
117



གཡུ་དྲུག་དཀར་དཔེ་ཚོགས།
ཤེས་བྱ་བདུད་རྩིའི་རྒྱུན་བཟང་སྦྲེངས་པ་ལས། །
ལུས་སེམས་ལང་ཚོའི་ལྗོན་བཟང་སྐྱེད་མཛད་པ། །
དགེ་རྒན་ཁྱེད་ལ་བཀའ་དྲིན་སྙིང་ནས་ཞུ། །
དགེ་རྒན་ལགས། སྙིང་ཉེ་བའི་དགེ་རྒན་ལགས། ཁྱེད་ཀྱིས་འོ་བརྒྱལ་མྱང་སོང་།
ད་ལྟ་ངས་འདིར་འདུས་ཁྱེད་ཀྱི་སློབ་བུ་རྣམས་ཀྱི་ཚབ་བྱས་ནས། ཁྱེད་རང་ཕེབས་པར་
སྙིང་ཐག་པ་ནས་དགའ་བསུ་ཞུ་བ་ལགས། ཡིན་ཏེ། ཁྱེད་དང་ཁ་བྲལ་ནས་ལོ་ངོ་བཅུ་
ཕྲག་དུ་མ་འདས་རྗེས་ཀྱི་དེ་རིང་། ང་ཚོས་སླར་ཡང་ཁྱེད་ཀྱི་བྱམས་བརྩེ་ལྡན་པའི་བཞིན་
རས་ལ་ཐེངས་གཅིག་ལྟ་བར་འདོད་ཅིང་། ཁྱེད་ཀྱི་བརྩེ་དུང་ལྡན་པའི་གསུང་ངག་ལ་
ལན་གཅིག་ཉན་པར་འདོད། ད་དུང་བུ་ཕྲུག་བཞིན་དུ་ཁྱེད་ཀྱི་གམ་དུ་བཅར་ནས་བསྡད་
དེ་སྐྱིད་སྡུག་གི་གླེང་མོལ་ཐེངས་གཅིག་བྱ་བར་འདོད་ཅིང་། ཁྱེད་ཀྱི་ཕྱག་མཛུབ་ལ་
འཇུས་ཏེ་འདས་སོང་གི་ལོ་ཟླ་ལ་བསྐྱར་སྐོར་ཐེངས་གཅིག་བྱ་བར་འདོད། འདི་ནི་སྙན་
ངག་དང་འུད་བརྗོད་མིན་ལ། ཁ་གསག་དང་ངོ་སྲུང་མིན་ཏེ། ཁྱེད་ཀྱིས་བསྐྱངས་འོང་
བའི་མི་རབས་གཅིག་གིས་སྤྱི་ཚོགས་ཀྱི་རླུང་རླབས་དང་བརྡབ་གསིག་ཁྲོད་ལྷུང་འབབ་
དང་ཉམས་སད་མང་པོ་བརྒྱུད་ཅིང་། ཕམ་ཁ་ཐེངས་མང་ཁུར་ལ་རྒྱལ་ཁ་གྲངས་མེད་
བླངས་རྗེས་མི་ཚེ་ལ་ཕྱི་མིག་ཅིག་བལྟས་ཤིང་བསམ་གཞིགས་ཤིག་བྱས་ཚེ། སྙིང་ནས་ཞུ་
བར་འདོད་པའི་སེམས་ཁོངས་ནས་བརྡོལ་འོང་བའི་སྙིང་གཏམ་ཞིག་ཡིན། ངོ་མ་བདེན་
ཏེ། ང་ཚོས་དེ་སྔོན་ཁྱེད་ཀྱི་མདུན་དུ་དྲང་མོ་མིན་པའི་སྐད་ཆའང་བཤད་མྱོང་། དུས་
སྐབས་དེར། ཁྱེད་ཀྱི་མདུན་ནས་ང་ཚོས་ཡར་ལངས་ཞོར་དང་མར་ལོག་ཞོར་བྱས་ཏེ་ལོ་
མང་པོར་གོམ་པ་ལེན་ཚུལ་སྦྱངས། ཁྱེད་ཀྱི་མདུན་ནས་ང་ཚོས་ངོ་ཚ་མང་པོ་ཉོས་ཤིང་།
གླེན་རྟགས་ཚ་པོ་བསྟན། སེམས་མ་ཤེས་པའི་དབང་གིས་ང་ཚོས་ཁྱེད་ལ་ཨུ་ཚུགས་བྱས་
མྱོང་ཞིང་། འཁང་ར་དང་། ལེ་འདེད། ཐ་ན་མགོ་གཡོགས་དང་། ཡ་ལན་ཡང་བྱས་
118



18
།
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -
ཡོད་སྲིད་པས། དེ་རིང་གི་གོ་སྐབས་འདི་བརྒྱུད་ནས་ང་ཚོས་ཁྱེད་ལ་སྙིང་ཐག་པ་ནས་
དགོངས་དྭངས་ཐེངས་གཅིག་ཞུ་བར་འདོད། །
དེ་དུས་ང་ཚོ་ཀླད་རྒྱ་སྲབ་པ་དང་ན་གཞོན་གྱི་གཤིས་སུ་ཤོར་བ་སོགས་ཀྱི་དབང་
གིས་ཁྱེད་ཀྱི་སློབ་སྟོན་དང་ཞལ་ཏ་མང་པོ་ཞིག་གི་དོན་མ་གོ་ལ། ཉམས་སུ་མ་ལོན། དེ་
ལས་ལ་ལ་ཞིག་ང་ཚོ་སྤྱི་ཚོགས་སུ་ཞུགས་པའམ་རང་ཉིད་དགེ་རྒན་བྱས་ཚེ་རྟོགས་བྱུང་
ཞིང་། ལ་ལ་ཞིག་རང་ཉིད་ཕ་མར་གྱུར་ཞིང་བུ་ཕྲུག་སྐྱེ་སྙོར་བྱེད་ཚེ་རྟོགས་བྱུང་ལ། ད་
དུང་ཁ་ཤས་ཤིག་རང་གི་བུ་རྒྱུད་སློབ་གྲྭར་ཞུགས་པའམ་སྤྱི་ཚོགས་ཀྱི་ལས་ཀར་ཞུགས་
ཚེ་ད་གཟོད་གསར་དུ་རྟོགས་བྱུང་། ཐ་ན་ད་དུང་རྟོགས་མེད་པའང་ཡོད་སྲིད་མོད། ནམ་
ཞིག་ང་ཚོ་དང་ང་ཚོ་བརྒྱུད་ནས་ཅིས་ཀྱང་རྟོགས་ངེས་ཡིན་པས། ཉིད་ནས་ཅིས་ཀྱང་
ཡིད་ཆེས་གནང་རོགས་མཛོད། །
དགེ་རྒན་ལགས། ཁྱེད་དང་གྱེས་པའི་དུས་ཡུན་ནང་རྒྱུ་རྐྱེན་སྣ་ཚོགས་ཀྱི་དབང་
གིས་ང་ཚོ་ཕྱོགས་ཐམས་ཅད་ནས་ཁྱེད་རང་ཐུགས་ཡིད་ཚིམ་པ་ཞིག་ཏུ་འཚར་ལོང་བྱུང་
ཐུབ་མེད་མོད། ཁྱེད་རང་ཤིན་ཏུ་ཡིད་ཕངས་པའམ་ཡི་ཆད་དུ་འཇུག་པ་ཞིག་གི་ཚོད་
དུའང་མེད་སྙམ། གལ་ཏེ་ང་ཚོས་འདས་སོང་གི་ལོ་ཟླའི་ཁྲོད་བྱ་བ་ལ་འབྲས་བུ་ཅུང་ཙམ་
ཐོབ་པའམ་སྤྱི་ཚོགས་ལ་བྱས་རྗེས་ཅུང་ཟད་བསྐྲུན་ཡོད་ན་དེ་ནི་ཁྱེད་དང་ཁྱེད་དགེ་རྒན་
རྣམ་པའི་བཀའ་དྲིན་དང་གཉིས་སུ་ཕྱེ་ཐབས་མེད་པས། ང་ཚོས་གོ་སྐབས་འདིར་བསྟུན་
ནས་སླར་ཡང་ཁྱེད་ལ་ལྷག་བསམ་རྣམ་པར་དག་པའི་སྒོ་ནས་བཀའ་དྲིན་ཆེ་ཞུ་བ་ཡིན།
དགེ་རྒན་ལགས། དེ་རང་ང་ཚོས་ཁྱེད་ལ་ཆེད་དུ་གསོལ་སྟོན་སྟབས་བདེ་ཞིག་
བཤམས་ཡོད། འདི་ཉིད་དེ་སྔོན་ཁྱེད་ཀྱིས་རིག་པའི་གསོལ་སྟོན་ཕངས་མེད་དུ་བསྩལ་བ་
དང་བསྡུར་ན་འགྲན་པར་བདོ་བའི་ཆ་ཕྲ་མོ་ཙམ་ཡང་མེད་མོད། འོན་ཀྱང་འདི་ནི་ངེད་
ཅག་གི་ལྷག་བསམ་མཚོན་བྱེད་ཙམ་ཡིན་ལ། དེ་རིང་མཉམ་འཛོམས་ཀྱི་གླེང་མོལ་སློང་
དད།
119



སscogragཏིRe
བ གཡུ་དྲུག་དཀར་དཔེ་ཚོགས།
རྟེན་ཙམ་ཡིན་པས། ཁྱེད་ཀྱིས་བག་ཕེབས་ཀྱི་ངང་ནས་གསོལ་རོགས་ཤིག་གནངས་ལ།
སོས་དལ་གྱི་ངང་ནས་བཞེས་རོགས་ཤིག་མཛོད་དང་དགེ་རྒན་ལགས།
ད་ལྟ་རྣམ་པ་ཚོས་ཆང་ཕོར་ཡར་བཀྱགས་ཏེ། ང་ཚོའི་དགེ་རྒན་རྣམ་པར་དགའ་
བསུ་ཞུ་བ་དང་དེ་རིང་དགེ་སློབ་ཞལ་འཛོམས་བྱུང་བའི་དགའ་བ་མཚོན་ཆེད་དུ་ཆང་
ཕུད་འདི་ཉིད་གཙང་བཞེས་གནང་རོགས་ཞུ། ཐུགས་རྗེ་ཆེ།
120



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
g
བོད་དམངས་ཁྲོད་ཀྱི་རྩོམ་འགྲོས་དང་
བསྟུན་པའི་གསར་བརྩམས་
ཉེར་མཁོ་འགའ་ཞིག
༡ གཉེན་སྟོན་བཤད་པ་མདོར་བསྡུས་བཀྲ་ཤིས་ཆར་འབེབས།
གུས་པར་འོས་པའི་སྐུ་མགྲོན་རྣམ་པ། མཛའ་ཞིང་བརྩེ་བའི་གྲོགས་པོ་ཚོ།
དེ་རིང་གནམ་ལ་སྐར་མ་ཡག ས་ལ་དུས་ཚོད་བཟང་། བར་སྣང་ལ་རྒྱུ་བ་དར།
གཟའ་སྐར་འཕྲོད་སྦྱོར་ཐམས་ཅད་ཕུན་སུམ་ཚོགས་པའི་དུས་འདི་ལ། ང་ཚོས་གནས་
འདིར་དེ་རིང་གི་གཉེན་སྟོན་འདི་ཉིད་སྤེལ་བ་ཡིན་ན། ཐོག་མར་ང་ཚོ་ཚང་མས་ཆབས་
གཅིག་ཏུ་གཉེན་སྟོན་འདི་ཉིད་ཡོངས་སུ་འདུ་བར་བྱེད་པའི་བདག་ཉིད་གཞོན་ནུ་ཕོ་མོ་
ཟུང་དང་། དེའི་ཕ་མ་གཉེན་ཉེ་དང་བཅས་པ་རྣམས་ལ་བཀྲ་ཤིས་པའི་རྟེན་འབྲེལ་ཞུ་
ཞིང་། བདེ་ལེགས་ཡོང་བའི་སྨོན་འདུན་ཞུ།
121



གཡུ་དྲུག་དཀར་དཔེ་ཚོགས། །
དེ་ཡང་ཚོགས་ཀྱི་གཏམ་འདི་ལ་ནི་བོད་གངས་ཅན་གྱི་ལྗོངས་འདིར་སོ་སོའི་ས་
ཕྱོགས་ཡུལ་བབ་དང་བསྟུན་པའི་བཤད་སྲོལ་མི་འདྲ་བ་དུ་མ་ཞིག་སྔར་ནས་ད་བར་དར་
ཡོད། དེ་ལས་བོད་བྱང་འབྲོག་སྤྱི་དང་ཁྱད་པར་ལྕགས་མོ་མགོ་ལོག་གི་ཡུལ་གྲུ་སོགས་ཀྱི་
སྔ་སྲོལ་རྣལ་མ་ནི་རྫ་དཔལ་སྤྲུལ་ཨོ་རྒྱན་འཇིགས་མེད་ཆོས་ཀྱི་དབང་པོ་དང་། རྡོ་གྲུབ་
ཆེན་འཇིགས་མེད་བསྟན་པའི་ཉི་མ་སོགས་ཀྱི་ལུགས་ལས་གཞན་དུ་འོས་མེད་ལ། དེ་
ལྟར་ན་ནི་ཡས་གཏམ། མས་གཏམ། སྐབས་བབས་ཀྱི་གཏམ་དང་གསུམ་གྱི་སྒོ་ནས་
འཆད་པ་ཞིག་ཡིན་སྙམ། །
དེ་ལ་ཡས་གཏམ་དམ་པ་ཆོས་ཀྱི་ལོ་རྒྱུས། ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གི་
རྣམ་བཞག སྟོན་པ་སངས་རྒྱས་བྱོན་ཚུལ། སྐྱོབ་པ་དམ་ཆོས་དར་ལུགས། བསྟན་
འཛིན་དགེ་འདུན་གྱི་སྡེ་མཆེད་སྟངས། དེ་ལས་ཀྱང་རྒྱ་གར་འཕགས་པའི་ཡུལ་དུ་རྒྱུན་
དྲུག མཆོག་གཉིས། ཆེན་པོ་བཞི། རྨད་བྱུང་གཉིས། བསྟན་པའི་གཏད་རབས་བདུན་
ལ་སོགས་དང་། བོད་ཡུལ་ཆོས་ཀྱི་ཞིང་ཁམས་སུ་མཁན་སློབ་ཆོས་གསུམ། རྗེ་འབངས་
ཉེར་ལྔ། མར་མི་དྭགས་གསུམ། ཁུ་རྔོག་འབྲོམ་གསུམ། རོང་ཀློང་རྣམ་གཉིས། ས་ཆེན་
གོང་མ་རྣམ་ལྔ། བོད་ཀྱི་འཇམ་དབྱངས་རྣམ་གསུམ། བློ་བཟང་གྲགས་པ་ཡབ་སྲས་
སོགས་རིམ་པར་བྱོན་ཏེ་བསྟན་པ་དང་འགྲོ་བའི་དོན་རྒྱ་ཆེར་མཛད་པའི་ཚུལ་དང་།
མས་གཏམ་སྲིད་པ་འཁོར་བའི་ཆགས་ཚུལ་ལ། ཡ་ཐོག་རིང་མོ། མ་ཐོག་ཐུང་ངུ་།
བར་གྱི་ཁུགས་པ་བཅོ་བརྒྱད། སྟེང་ན་རྗེ་ཡི་གདུང་རབས། འོག་ན་འབངས་ཀྱི་མི་རབས།
སྟོང་སྡེ་སྲིད་པའི་ཆགས་ཚུལ། དེ་ལས་ཀྱང་སྟོད་རྒྱ་གར་རྒྱལ་པོས་ཆོས་སྤེལ་ཚུལ། སྨད་
རྒྱ་ནག་རྒྱལ་པོས་ཁྲིམས་བཅས་སྟངས། བོད་ཁ་བ་ཅན་གྱིས་ཐུན་མིན་ཆོས་སྲིད་ལུགས་
གཉིས་སུ་བསྐྱངས་ལུགས་སོགས་འཆད་ན་ངག་གི་སྒྲིབ་པ་འདག་ལ། ཉན་ན་ཡིད་ཀྱི་
དབང་པོ་གཡོ་བར་བྱེད་པའི་གཏམ་ངོ་མཚར་བ་རྒྱ་མཚོ་འཕྱུར་འཕྱུར་དང་། ཁ་བ་འབབ་
122



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། །
འབབ་བྱེད་དགོས་མོད། དེ་རིང་དུས་སུ་བབས་པའི་ཆར་དང་སྐབས་སུ་བབས་པའི་
གཏམ་ནི་གཙོ་བོ་འཇིག་རྟེན་གཉེན་སྟོན་གྱི་བཤད་པ་ཡིན། །
སྐབས་བབས་གཉེན་སྟོན་གྱི་བཤད་པ་འདི་ལ་ཡང་། གཉེན་དང་སྟོན་མོའི་བྱུང་
བ། ཕ་ཁུ་ཞིང་ཚང་གི་ཆེ་བ། ཆང་དང་དར་གྱི་བཤད་པ། རྟེན་འབྲེལ་ཕྱེ་བའི་སྨོན་
ལམ་སོགས་མང་པོ་ཡོད་པ་ལས། དུས་ཚོད་ཀྱི་དབང་གིས་གཞན་རྣམས་བསྐྱུངས་ཏེ། ས་
བཅད་མ་སྟོངས་པ་རྟེན་འབྲེལ་ཁ་སྨོན་མདོ་ཙམ་ཞུ་བ་ལ།
སྤྱིར་གཞོན་ནུ་ཕོ་མོ་གཉིས་ཀྱི་གཉེན་དོན་འདི་ལ་མཚོན་ན། དང་པོ་མཛའ་བའི་
བསམ་པ་མཐུན། བར་དུ་མཛངས་པའི་སྤྱོད་ལམ་མཐུན། ཐ་མ་གཏན་གྱི་འདུན་མ་
མཐུན། དེའི་སྟེང་དུ་ཕ་དང་ཨ་ཁུའི་གྲོས་མགོ་མཐུན། མ་དང་སྲི་མོའི་གྲོས་རྟིང་མཐུན།
ཡ་རབས་དམ་པའི་ལུགས་དང་མཐུན། གངས་ཅན་བོད་པའི་སྲོལ་དང་མཐུན། རྒྱལ་
ཁབ་ཆེན་པོའི་ཁྲིམས་དང་མཐུན་པས་མཐུན་པ་བརྒྱད་ལྡན་ཀུན་གྱིས་སྨོན་པའི་གནས་སུ་
གྱུར་བ་ཤིན་ཏུ་ལེགས་ལ། །
འདི་ལྟ་བུའི་གཉེན་སྟོན་འདི་བརྒྱུད་ནས་བདེ་བའི་ཉི་མ་འཆར། སྐྱིད་པའི་ཟླ་བ་
ཚེས། མཐུན་པའི་སྐར་ཚོགས་བཀྲ། ལྷ་ཡི་ངོ་སོ་བསྟོད། ཀླུ་ཡི་ལོངས་སྤྱོད་འཛོམས།
མི་ཡི་བསོད་ནམས་འདུ་ཞིང་། བརྩེ་དུང་གི་ལྗོན་པ་རྒྱས། མཛའ་གཅུགས་ཀྱི་མེ་ཏོག་
བཞད། རིགས་རྒྱུད་ཀྱི་འབྲས་བུ་སྨིན་པའི་སྨོན་འདུན་ཞུ་ལ། །
ཁྱད་པར་དུ་གཞོན་ནུ་ཕོ་མོ་ཟུང་གི་ཁྱིམ་སར་ལ་གཡང་འཁྱིལ། སྒོ་ཕུག་ལ་ནོར་
འདུ། བསམ་པའི་དོན་འགྲུབ། བརྩམས་པའི་ལས་འཁྱོལ། མཛའ་བ་རྒྱ་མཚོ་ལས་ཟབ།
མཐུན་པ་སྦྲང་རྩི་ལས་ཞིམ། གཅེས་ཕྲུག་ལྗོན་བཟང་བཞིན་འཁྲུངས་ཤིང་ཤེས་རིག་ཡལ་
འདབ་ལྟར་རྒྱས། ལྷ་ལྕམ་མེ་ཏོག་ལས་མཛེས་ལ་ལག་གཡང་དཔལ་བེའུ་བཞིན་ཁྲིད། བྱ་
བཞག་གི་རིམ་པ་སྐས་ཀྱི་བང་རིམ་ལྟར་ཡར་ལ་འགྲོ། རེ་བཞག་གི་བསམ་དོན་དཔག་
123



བ༽ གཡུ་དྲུག་དཀར་དཔེ་ཚོགས།
བསམ་ལྗོན་པ་བཞིན་དགུང་ལ་བསྙེག རོགས་དན་གྱི་མཐུན་རྐྱེན་དབྱར་གྱི་སྤྲིན་པ་
བཞིན་ཚུར་ལ་འདུ། ཕུགས་བསམ་གྱི་རི་མོ་ཆུ་བོའི་གཞུང་རིང་བཞིན་ཕྱོགས་སུ་འབབ།
གཞན་དོན་གྱི་བྱ་བ་འགྲུབ། ཡུལ་ཕྱོགས་ཀྱི་དགེ་ཁ་ཟིན། རིགས་རྒྱུད་ཀྱི་དབུ་འཕང་
བསྟོད། ཚེ་བསོད་རྒྱས། དཔལ་འབྱོར་འཛོམས། རླུང་རྟ་དར། ཁ་ལས་དགེ ཅི་བསམ་
འགྲུབ་པའི་སྨོན་འདུན་ཞུ་ཞིང་།
དེ་བཞིན་ཁོང་གཞོན་ནུ་ཕོ་མོ་གཉིས། ཕ་མ་གཉེན་ཉེ་དང་བཅས་པ་ཐམས་ཅད་
དབང་དང་བསོད་ནམས་རི་རྒྱལ་གྱི་ལྷུན་པོ་བཞིན་དཔངས་མཐོ་བར་གྱུར་ཅིག ཚེ་དང་
ལང་ཚོ་དཔག་བསམ་གྱི་ལྗོན་པ་བཞིན་རྨང་བརྟན་པར་གྱུར་ཅིག ནོར་དང་ལོངས་སྤྱོད་
དབྱར་དུས་ཀྱི་ཆུ་གཏེར་བཞིན་རྒྱ་ཡངས་པར་གྱུར་ཅིག ཚོང་དང་ཁེ་བུན་སྟོན་སྤྲིན་གྱི་
འདུ་འགོད་བཞིན་སྟབས་མྱུར་བར་གྱུར་ཅིག སྙན་གྲགས་དབྱར་ཁའི་འབྲུག་སྒྲ་བཞིན་
ལྡིར་བར་ཤོག གཟི་བརྗིད་སེང་གེའི་གཡུ་རལ་བཞིན་རྒྱས་པར་ཤོག དབུ་འཕང་ཁྱུང་
གི་ཐོར་ཚུགས་བཞིན་མཐོ་བར་ཤོག དྲན་རིག་ནམ་མཁའི་ཉི་ཟླ་བཞིན་གསལ་བར་ཤོག
ཕྲིན་ལས་དོན་ཡོད་ཞགས་པ་ཁུགས་ཡངས་པར་ཤོག དབང་སྡུད་ནོར་བུའི་ཀྱོ་བ་དབལ་
རྣ་བར་ཤོག བུ་ཚོའུ་སྟག་མོའི་འཛུམ་དྲུག་མདངས་བཀྲ་བར་ཤོག
མདོར་ན་སྒྲོན་མེའི་རྒྱལ་པོ་ལ་སོགས་བདེ་བར་གཤེགས་པ་མཆོག་བརྒྱད། འཇམ་
དཔལ་གཞོན་ནུ་ལ་སོགས་བྱང་ཆུབ་སེམས་དཔའ་མཆེད་བརྒྱད། འཁོར་གདུགས་རྒྱལ་
མཚན་ཐོགས་པའི་བཀྲ་ཤིས་ལྷ་མོ་སྤུན་བརྒྱད། ཚངས་པ་ཆེན་པོ་ལ་སོགས་འཇིག་རྟེན་
སྐྱོང་བ་རྣམ་བརྒྱད། གཞན་ཡང་དྲང་སྲོང་ཕྱོགས་སྐྱོང་ནོར་ལྷ་དང་བཅས་པ་ཀུན་གྱི་དཔལ་
གཡང་མ་ལུས་པ་འདུ་བར་གྱུར་ཅིག གནས་པར་གྱུར་ཅིག མི་འབྲལ་བར་གྱུར་ཅིག
ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ཡང་བདེ་ལེགས་ཤིང་། །
ཉིན་མཚན་རྟག་ཏུ་བདེ་ལེགས་པའི། །མཆོག་གསུམ་ནོར་བུའི་བཀྲ་ཤིས་ཤོག །
124



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ༼
༢ གྱ་སྟོན་རྟེན་འབྲེལ་ཞུ་ཚིག་ཚེ་གཡང་ནོར་བུ།
མཛའ་ཞིང་བརྩེ་བའི་སྐུ་མགྲོན་རྣམ་པ། གྲོགས་པོ་ཚོ།
དེ་རིང་གཟའ་སྐར་དང་འཕྲོད་སྦྱོར་ཐམས་ཅད་ཕུན་སུམ་ཚོགས་པའི་དུས་འདི་
ལ། ང་ཚོས་རྒན་པ་ན་ཚོད་ཀྱིས་མངོན་པར་མཐོ་ཞིང་། མྱོང་བརྒྱུད་ཕུན་སུམ་ཚོགས་
པས་འདིར་བཞུགས་ཀུན་གྱི་གྲལ་མགོ་འཛིན་པ། རྒན་ཨ་ནེx x x ལགས་དགུང་ལོ་
བརྒྱད་ཅུའི་ན་ཚོད་བཞེས་པའི་དགའ་སྟོན་གྱི་མཛད་སྒོ་འདི་ཉིད་ལེགས་པར་འདུ་བར་
བྱས་པ་ཡིན་ན། ཐོག་མར་བདག་གིས་དེ་རིང་གི་དགའ་སྟོན་དང་ཕུན་ཚོགས་ཀྱི་བྱེད་པོ་
ཁོང་དང་། དེའི་ཁྱིམ་མི་ཡོངས་ལ་བཀྲ་ཤིས་པའི་རྟེན་འབྲེལ་ཞུ་ཞིང་། བདེ་ལེགས་ཡོང་
བའི་སྨོན་འདུན་ཞུ།
གྲོགས་པོ་ཚོ། ང་ཚོའི་མི་ཚེ་ཡི་སྐྱིད་སྡུག་ཁྲོད་ཤུགས་རྐྱེན་ཆེས་ཆེ་བ་ནི་རྒན་རབས་
ཡིན་ལ། བརྩེ་སེམས་ཀྱི་འཚོ་བའི་ཁྲོད་བརྗིད་ཤུགས་ཆེས་ཆེ་བ་ནི་ཕ་མ་ཡིན། རྒན་པ་
ནི་ཉམས་མྱོང་གི་གཏེར་མཛོད་ཡིན་ལ། རྒན་པ་ནི་མི་ཚེ་ཡི་ལམ་སྟོན་ཡིན། རྒན་པ་ནི་
མི་ཡུལ་གྱི་ནོར་བུ་ཡིན་ལ། རྒན་པ་ནི་བྱམས་བརྩེ་ཡི་རྒྱ་མཚོ་ཡིན། གྲོགས་པོ་ཚོ། ང་
ཚོའི་ལང་ཚོ་འདི་ཕ་མ་དང་རྒན་རབས་ཀྱི་མཆིན་ཁ་ལ་བླན་ཏེ་ནར་སོན་པ་ཡིན་ལ། ང་
ཚོའི་མི་ཚེ་འདི་དང་པོ་མགོ་འཛིན་ས་ནས་ཕ་མ་དང་རྒན་རབས་ཚོའི་ལག་པ་ལ་འཇུས་
ཏེ་ལམ་དུ་ཞུགས་པ་ཡིན། དེ་སྔོན་ང་ཚོའི་ཕ་མ་དང་རྒན་རབས་ཚོའི་མཛུབ་མོས་ཕྱོགས་
སྟོན་ལ་བརྟེན་ཏེ་ནམ་མཁའ་ན་ཟླ་བ་ཡོད་པ་མཐོང་བ་ཡིན་ཅིང་། ཕ་མ་དང་རྒན་རབས་
ཚོའི་སྙན་མོའི་གཏམ་རྒྱུད་ལ་བརྟེན་ཏེ་ཆུ་རྔ་ན་རྒྱ་མཚོ་འཁྱིལ་བ་ཐོས་པ་ཡིན།
དེ་སྔོན་ཁོང་ཚོས་ཟས་ཡོད་ཚད་ཀྱི་ཞིམ་ཕུད་བླངས་ཏེ་ང་ཚོ་གསོས་ཤིང་། གོས་
ཡོད་ཚད་ཀྱི་ཡག་ཤོས་བདམས་ནས་ང་ཚོར་བསྐོན། ད་དུང་ལས་ཀྱི་ཡང་ས། ཁྱིམ་གྱི་དྲོ་
125



བ གཡུ་དྲུག་དཀར་དཔེ་ཚོགས། །
ས། གཏམ་གྱི་སྙན་ས་སྟེ་མདོར་ན་གདམ་ང་ཡོད་ཚད་ང་ཚོར་བྱིན་ཏེ། དཀའ་ས་ཉེན་ས་
གྲང་ས་སྐྱོ་ས་ཐམས་ཅད་རང་རྟོགས་དང་ལྷག་བསམ་གྱིས་ཁོང་ཚོའི་རང་སྟེང་དུ་བླངས།
ང་ཚོའི་དོན་དུ་ཁོང་ཚོས་ཅི་ཡང་གཏོང་ནུས་ཤིང་། ང་ཚོའི་ཆེད་དུ་ཁོང་ཚོས་གང་ཡང་
བཤད་ཡོད་ལ། ང་ཚོའི་ཕྱིར་དུ་ཁོང་ཚོས་ཐམས་ཅད་བཟོད་ཐུབ།
ད་ལྟ་ང་ཚོའི་ཕ་མ་དང་རྒན་རབས་ཚོའི་ལང་ཚོའི་མེ་ཏོག་ཡུན་གྱིས་རྙིད། སེམས་
ཀྱི་རི་དཔངས་ཤུགས་ཀྱིས་དམད། མི་ཚེའི་འཕྲང་ལམ་གྱི་མཐོ་སར་ཕེབས་སོང་མོད། དེ་
ལྟ་ནའང་རྒན་རབས་དང་ཕ་མ་ཡི་བྱམས་བརྩེ་ནི་རྟག་ཏུ་ང་ཚོའི་སེམས་པ་བརྟེན་ས་ཡིན་
ལ། རྒན་རབས་དང་ཕ་མ་ཡི་དཔུང་ཁུགས་ནི་ནམ་ཡང་ང་ཚོའི་མགོ་བོ་བསྙེལ་ས་ཡིན་
ཅིང་། རྒན་རབས་དང་ཕ་མ་ཡི་ཞལ་རས་ནི་གཏན་དུ་ང་ཚོའི་བརྩེ་དུང་འཁོར་ས་ཡིན།
ཁོང་ཚོ་ནི་སྔར་བཞིན་དགའ་བའི་གཏམ་ཐོས་ན་ང་ཚོས་དང་པོ་བཤད་ས་དང་། སྐྱིད་
པའི་དོན་འགྲུབ་ན་ང་ཚོས་ཐོག་མར་ཞུ་ས་ཡིན།
ཡིན་ཡ། རྒན་རབས་དང་ཕ་མ་ནི་ང་ཚོ་ལ་དྲིན་ཆེ། ལན་རིང་། བཀའ་དྲིན་
འཁོར་མཐའ་མེད། ཁོང་ཚོ་ནི་ཐམས་ཅད་ལ་བློ་སེམས་དཀར། ཡོད་ཚད་ལ་སྤྱི་སེམས་
ཆེ། ད་ལྟའི་བར་ང་ཚོའི་བློ་འདྲི་ས་ཡིན། དཔེ་ལྟ་ས་ཡིན། སེམས་འཁྲི་ས་ཡིན། ཁོང་
ཚོ་ནི་ང་ཚོའི་སྤྱི་ནོར་ཡིན། བསོད་ནམས་ཡིན། བདེ་སྐྱིད་ཡིན། ད་དུང་ཁྱིམ་ཕུགས་
ཀྱི་གཡང་རྒན་ཡིན། ཞེ་ཕུགས་ཀྱི་ནོར་བུ་ཡིན། སེམས་ཕུགས་ཀྱི་ཉི་མ་ཡིན། ཁོང་ཚོ་
ཡོད་པས་ང་ཚོའི་འཇིག་རྟེན་ལ་ཆ་ཤས་རྫོགས། ཁོང་ཚོ་ཡོད་པས་ང་ཚོའི་གཞིས་ཁྱིམ་ལ་
གཡང་ཞག་ཆགས། ཁོང་ཚོ་ཡོད་པས་ང་ཚོའི་སེམས་པ་ལ་དྲོད་ཁོལ་འཛོམས། ཁོང་ཚོ་
ཡོད་པས་ང་ཚོ་བཟའ་མི་མགོ་འཛོམས་ཡིན།
དེས་ན་ང་ཚོས་ད་ལྟ་ཆབས་གཅིག་ཏུ་དྲིན་ལྡན་གྱི་ཕ་མས་ཐོག་དྲངས་གནམ་འོག་
གི་རྒན་པ་སྤྱི་ལ་བཀའ་དྲིན་ཞུ་ཞིང་གུས་ཕྱག་འབུལ་ལ། ཁྱད་པར་དུ་དེ་རིང་གི་སྐྱེས་
126



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -
(8($1%
es@j
སྟོན་འདི་འདུ་བར་བྱེད་པའི་བྱེད་པོ་རྒནXXXལགས་ལ་སྙིང་ཐག་པ་ནས་སྐྱེས་སྐར་
གྱི་བཀྲ་ཤིས་བདེ་ལེགས་ཞུ་ཞིང་། ཁོང་ཉིད་ཚེ་རིང་། ནད་མེད། ལུས་བདེ། སེམས་
སྐྱིད། བག་དྲོ། ཚེ་ཡུན་ཆོས་ལ་སྦྱོར། ཆོས་མ་ཎིས་དུང་ཁ་གང་། ཚེ་མཐའ་སྐྱིད་ཀྱིས་
སྐྱེལ། སྐྱིད་དཔལ་མོ་མ་བུ་འདྲེས། མཐོ་རྒྱུད་རི་ལས་བརྟན། ཕྱུག་རྒྱུད་མཚོ་ལས་རྒྱས།
མི་རྒྱུད་ཆུ་ལས་རིང་། གང་བརྩམ་གྱི་དོན་འཁྱོལ། ཅི་བསམ་གྱི་ལས་འགྲུབ་པའི་སྨོན་
འདུན་ཞུ་ལ། །
ཁོང་ཉིད་ཁྱིམ་མི་བུ་དང་བུ་མོ། ཚེས་དང་ཚ་གཞུག་དང་བཅས་པ་ཐམས་ཅད་
དབང་དང་བསོད་ནམས་རི་རྒྱལ་གྱི་ལྷུན་པོ་བཞིན་དཔངས་མཐོ་བར་གྱུར་ཅིག ཚེ་དང་
ལང་ཚོ་དཔག་བསམ་གྱི་ལྗོན་པ་བཞིན་རྨང་བརྟན་པར་གྱུར་ཅིག ནོར་དང་ལོངས་སྤྱོད་
དབྱར་དུས་ཀྱི་ཆུ་གཏེར་བཞིན་རྒྱ་ཡངས་པར་གྱུར་ཅིག ཚོང་དང་ཁེ་བུན་སྟོན་སྤྲིན་གྱི་
འདུ་འགོད་བཞིན་སྟབས་མྱུར་བར་གྱུར་ཅིག སྙན་གྲགས་དབྱར་ཁའི་འབྲུག་སྒྲ་བཞིན་
ལྡིར་བར་ཤོག གཟི་བརྗིད་སེང་གེའི་གཡུ་རལ་བཞིན་རྒྱས་པར་ཤོག དབུ་འཕང་ཁྱུང་
གི་ཐོར་ཚུགས་བཞིན་མཐོ་བར་ཤོག དྲན་རིག་ནམ་མཁའི་ཉི་ཟླ་བཞིན་གསལ་བར་ཤོག
ཕྲིན་ལས་དོན་ཡོད་ཞགས་པ་ཁུགས་ཡངས་པར་ཤོག དབང་སྡུད་ནོར་བུའི་ཀྱོ་བ་དབལ་
རྣོ་བར་ཤོག བུ་ཚོའུ་སྟག་མོའི་འཛུམ་དྲུག་མདངས་བཀྲ་བར་ཤོག མི་ལ་བཀྲ་ཤིས།
ཕྱུགས་ལ་གཡང་ཆགས། གནས་ལ་དཔལ་ཁུགས། ཟས་ལ་བཅུད་འཛོམས། མདོར་ན་
ཆོས་ནོར་ཐར་བ་སོགས་ཕུན་ཚོགས་སྡེ་བཞི། སྤྲེལ་གླང་ལྗོན་པ་སོགས་མཐུན་པ་སྤུན་
བཞི། གཟུགས་སྒྲ་དྲི་རོ་སོགས་འདོད་ཡོན་སྣ་ལྔ། ཆུ་བྲག་དྲང་སྲོང་སོགས་ཚེ་རིང་རྣམ་
དྲུག འཁོར་གདུགས་རྒྱལ་མཚན་སོགས་བཀྲ་ཤིས་རྟགས་བརྒྱད་ཀུན་གྱི་དཔལ་གཡང་
མ་ལུས་པ་འདུ་བར་གྱུར་ཅིག གནས་པར་གྱུར་ཅིག མི་འབྲལ་བར་གྱུར་ཅིག
དེ་བཞིན་ཁྱེད་འདིར་ཕེབས་སྐུ་མགྲོན་རྣམ་པའང་ཚེ་རིང་ནད་མེད་བསམ་དོན་
127



གཡུ་དྲུག་དཀར་དཔེ་ཚོགས།
འགྲུབ། ཁྱད་པར་དུ་དེ་རིང་རྒན་པའི་ཚེ་སྐལ་ཡོད། བགྲེས་པོའི་གཡང་སྐལ་ཡོད། སྐྲ་
དཀར་ཡང་ཚ་མཐོང་བའི་རྟེན་འབྲེལ་འགྲིག་ག མི་ཚེ་སྐྱིད་ཀྱིས་སྐྱེལ་བའི་དངོས་གྲུབ་
འཐོབ་བ། བསམ་པའི་དོན་ཀུན་ཡིད་བཞིན་དུ་འགྲུབ་གྱུར་ཅིག
ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ཡང་བདེ་ལེགས་ཤིང༌། །
ཉིན་མཚན་རྟག་ཏུ་བདེ་ལེགས་པའི། །མཆོག་གསུམ་དམ་པའི་བཀྲ་ཤིས་ཤོག །
༣ སྐྲ་སྟོན་གྱི་བཤད་པ་ནོར་བུ་དགའ་འཁྱིལ།
མཛའ་ཞིང་བརྩེ་བའི་སྐུ་མགྲོན་རྣམ་པ། གྲོགས་པོ་ཚོ།
དེ་རིང་གཟའ་སྐར་དང་རྟེན་འབྲེལ་འཕྲོད་སྦྱོར་ཐམས་ཅད་ཕུན་སུམ་ཚོགས་པའི་
དུས་འདི་ལ། གཞོན་ནུ་མXXX ལགས་ཀྱི་སྐྲ་སྟོན་གྱི་མཛད་སྒོ་འདི་ཉིད་ཡོངས་སུ་
འདུ་བར་བྱས་པ་ཡིན་ན། ཐོག་མར་ང་ཚོས་ཁོང་མོ་དང་དེའི་བཟའ་ཟླ་ཕ་མ་གཉེན་ཉེ་དང་
བཅས་པར་བཀྲ་ཤིས་པའི་རྟེན་འབྲེལ་ཞུ་ཞིང་། བདེ་ལེགས་ཡོང་བའི་སྨོན་འདུན་ཞུ། །
དེ་ཡང་ཤིན་ཏུ་མཛེས་པ་ཕྱུགས་ཆུང་གཞོན་ནུ་མའི་མཐིང་ནག་ལྕང་ལོ་རིང་མོའི་
ཟུར་ཕུད་འདི་ནི། ཚེ་རབས་སྔ་མའི་ལས་དང་སྨོན་ལམ་གྱི་འཕེན་པ་ཡིན་ལ། མ་ཁོག་གི་
ལེགས་སྐྱེས་དང་། ལྷན་སྐྱེས་ཀྱི་མཛེས་སྡུག་ཡིན། མི་ཡུལ་ལ་དང་པོ་འོང་དུས། འདི་
ལ་གཙང་བ་ཁྲུས་ཆབ་སྔོན་མོས་བྲན་ཡོད་ལ། སྨོན་ལམ་འབྲི་མར་སེར་པོས་བྱུགས་ཡོད་
ཅིང་། བརྩེ་ཆེན་འཇམ་མཉེན་ལག་པས་བྱབས་ཡོད། ལང་ཚོ་ཡི་འཕེལ་བ་རྩོམ་དུས། ལོ་
ཆུང་ནེའུ་སྐྲའི་ཕོན་པོ་དུས་སུ་གསིལ་ཞིང་། ལུ་གུའི་མེ་ཏོག་གསར་བའི་སྐྲ་རྒྱན་སྤྲས་ལ།
ཤིས་བརྗོད་སྨོན་བཟང་པོས་སྐྲ་ཁ་ཕབས་ཡོད། དེ་རིང་ནི་གཞོན་ནུ་མXXX ལགས་
ལ་མཚོན་ན། དྲུག་གསུམ་བཅོ་བརྒྱད་ཀྱི་ལང་ཚོ་དར་ལ་བབས། གནག་སྣུམ་ལན་བུ་
128



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། _r g
ཡི་སྐྱེ་སྟོབས་ཚད་དུ་ལོངས་པའི་སྟེང་། རང་དབང་བརྩེ་དུང་དག་པས་མཚམས་སྦྱར། མི་
ཕྱེད་གཏན་གྱི་འདུན་མའི་རྒྱས་ཐེབས། ཕ་མ་གཉེན་ཡ་བཟང་པོ་གྲོས་མཐུན། གངས་ཅན་
བོད་ཀྱི་ལུགས་ལ་ཁུངས་བྱས། ཟླ་ཞག་ཚེས་གྲངས་བཟང་པོར་དུས་བསྟུན་ཏེ། སྐྲ་སྟོན་གྱི་
ཆོ་ག་འདི་ཉིད་ལེགས་པར་སྤེལ་བ་ལ། ནམ་ལངས་ཀྱི་དང་པོ་ལ་ཆོས་གོས་ཆབ་རིལ་ཅན་
གྱིས་བཛྲ་བི་ད་རའི་གཟུངས་སྔགས་བསྒྲགས། ཉི་ཤར་གྱི་ཐོག་མ་ལ་གོས་དཀར་ལྕང་
ལོ་ཅན་གྱིས་ཨབྷིཥིཉྩ་ཡི་ཆུ་རྒྱུན་སྦྲེངས། རྟེན་འབྲེལ་གྱི་འགོ་མ་ལ་མ་སྲི་ཕྲུ་གཡང་ཅན་
གྱིས་སྐྲ་ཕུད་ཀྱི་གཡང་སྒོ་ཕྱེས། ལན་རྐང་སུམ་བསླེས་རིང་མོའི་རྒྱ་བཀྲོལ། དྭངས་ཆབ་
བདུད་རྩི་ལི་མས་ཁྲུས་བྱས། སོ་མང་ཙནྡན་དམར་པོས་ཤད་བརྒྱབས། ཕྱི་སྐྱ་འབྲུ་དྲུག་སྙེ་མ་
བསླེས། ནང་སྐྲ་ཆུ་ཕྲན་རི་མོ་བསླེས། གཙུག་སྐྲ་རྒྱ་ནག་རྐན་རིས་བསླེས། ཟ་འོག་དཀར་
པོའི་སྐྲ་ལྗིབས་ལ་དར་གྱི་འཇའ་འགྲིག་ལྔ་བརྩེགས་ཕབས། ཐོད་སྣམ་དམར་པོའི་རལ་
ལྟེབ་ལ་སྤོས་ཤེལ་སེར་པོ་སུམ་ཤར་བསྟར། གཡས་སྐྲ་མི་འཕར་གོང་གནོན་ལ་བྱི་རུ་རྒྱལ་
མོའི་ལག་པ་བཀོད། གཡོན་སྐྱ་མི་འཕར་གོང་གནོན་ལ་གཡུ་ཆུང་ནམ་མཁའ་འོད་ལྡན་
བཞག གཡས་གཡོན་ལན་བུའི་གོང་གནོན་ལ་བྱི་རུའི་ལན་ཚར་དྲུག་ཤར་འཐེན། རྒྱབ་
སྐྲ་མི་འཕར་གོང་གནོན་ལ་གསེར་མེ་འདབ་མ་ཆ་བཞི་བཙུགས། གཙུག་སྐྱ་མི་འཕར་གོང་
གནོན་ལ་སྤོས་ཤེལ་སཱ་ལ་འོད་ཤར་བསྒྲོན།
ལན་འགོ་ལྷོ་སྤྲིན་འཁྱིལ་བ་ལ་ལྷ་གཅིག་ཀོང་ཇོའི་གཟི་བྱིན་ཆགས་པ། ལན་གཞུང་
ཆུ་ཀླུང་ཕྱིར་འབབ་ལ་སེང་ལྕམ་འབྲུག་མོའི་མཚར་སྡུག་རྫོགས་པ། རྩེ་ཕྲན་གེ་སར་ལྡེམ་
པ་ལ་ཚེ་འཛིན་སྒྲོལ་མའི་བྱིན་རླབས་འཁྱིལ་བ། གཙུག་རལ་ཕུ་ཆུ་རིང་མོ་ཡིས་རྒྱབ་ཕ་
མིང་གི་ཚེ་ཐག་རིང་བ། ཐོད་སྐྲ་ཤིང་ལོ་གཡས་འཁྱིལ་གྱིས་སྔོན་སྣོལ་ས་ཡི་རླུང་རྟ་དར་བ།
གཡེར་བག་རྨ་བྱའི་སྒྲོ་མདངས་ཀྱིས་མིག་གི་དབང་པོ་བསླུ་བ། ལྷན་སྐྱེས་སྤོས་དཀར་དྲི་
བསུང་གིས་ཡིད་ཀྱི་དང་བ་གསོ་བ། གཟི་བྱིན་དང་བཀྲག་མདངས་དཔུངས་སེ་དཔུངས།
129



གཡུ་དྲུག་དཀར་དཔེ་ཚོགས།
T
.
ལས་ལྷ་དང་ཕྲག་ལྷ་ཚུབས་སེ་ཚུབས། མདོར་ན་མཛེས་པའི་གཡང་ཆགས། ཡག་པའི་
གོས་འབྱོར། འཕྱོར་བའི་རྒྱུན་འཛོམས། བསམ་པའི་དོན་འགྲུབ་པའི་སྐྲ་སྟོན་འདི་དང་
བསྟུན་ཏེ།
ད་ལྟ་ང་ཚོས་ཆབས་གཅིག་ཏུ་གཞོན་ནུ་མXX Xལགས་ལ་སླར་ཡང་སྙིང་ཐག་
པ་ནས་སྐྲ་སྟོན་གྱི་བཀྲ་ཤིས་བདེ་ལེགས་ཞུ་ཞིང་། མོ་ཚེ་རིང་། དོན་འགྲུབ། ལུས་བདེ།
སེམས་སྐྱིད། མི་ཚེ་སྐྱིད་ཀྱིས་སྐྱེལ། སྐྱིད་དཔལ་མོ་མ་བུ་འདྲེས། བུ་ཆུང་གཡུ་རྣ་ཅན་
གཡས་ལག་གིས་འཁྲིད། བུ་མོ་གསེར་རྣ་ཅན་གཡོན་ལག་ལ་འཇུ། མཐོ་རྒྱུད་རི་ལས་
བརྟན། ཕྱུག་རྒྱུད་མཚོ་ལས་རྒྱས། མི་རྒྱུད་ཆུ་ལས་རིང་། གང་བརྩམ་གྱི་དོན་འཁྱོལ།
ཅི་བསམ་གྱི་ལས་འགྲུབ་པའི་སྨོན་འདུན་ཞུ་ལ། ཁོང་གཞོན་ནུ་ཁྱོ་ཤུག་གཉིས་དང་ཕ་མ་
གཉེན་ཉེ་དང་བཅས་པ་ཐམས་ཅད་དབང་དང་བསོད་ནམས་རི་རྒྱལ་གྱི་ལྷུན་པོ་བཞིན་
དཔངས་མཐོ་བར་གྱུར་ཅིག ཚེ་དང་ལང་ཚོ་དཔག་བསམ་གྱི་ལྗོན་པ་བཞིན་རྨང་བརྟན་
པར་གྱུར་ཅིག ནོར་དང་ལོངས་སྤྱོད་དབྱར་དུས་ཀྱི་ཆུ་གཏེར་བཞིན་རྒྱ་ཡངས་པར་གྱུར་
ཅིག ཚོང་དང་ཁེ་བུན་སྟོན་སྤྲིན་གྱི་འདུ་འགོད་བཞིན་སྟབས་མྱུར་བར་གྱུར་ཅིག སྙན་
གྲགས་དབྱར་ཁའི་འབྲུག་སྒྲ་བཞིན་ལྡིར་བར་ཤོག གཟི་བརྗིད་སེང་གེའི་གཡུ་རལ་
བཞིན་རྒྱས་པར་ཤོག དབུ་འཕང་ཁྱུང་གི་ཐོར་ཚུགས་བཞིན་མཐོ་བར་ཤོག དྲན་རིག་
ནམ་མཁའི་ཉི་ཟླ་བཞིན་གསལ་བར་ཤོག ཕྲིན་ལས་དོན་ཡོད་ཞགས་པ་ཁུགས་ཡངས་
པར་ཤོག དབང་སྡུད་ནོར་བུའི་ཀྱོ་བ་དབལ་རྣོ་བར་ཤོག བུ་ཚོའུ་སྟག་མོའི་འཛུམ་དྲུག་
མདངས་བཀྲ་བར་ཤོག མི་ལ་བཀྲ་ཤིས། ཕྱུགས་ལ་གཡང་ཆགས། གནས་ལ་དཔལ་
ཁུགས། ཟས་ལ་བཅུད་འཛོམས། མདོར་ན་ཆོས་ནོར་ཐར་བ་སོགས་ཕུན་ཚོགས་སྡེ་བཞི།
བྱ་སྤྲེལ་གླང་ཆེན་སོགས་མཐུན་པ་སྤུན་བཞི། གཟུགས་སྒྲ་དྲི་རོ་སོགས་འདོད་ཡོན་སྣ་ལྔ།
ཆུ་བྲག་དྲང་སྲོང་སོགས་ཚེ་རིང་རྣམ་དྲུག འཁོར་གདུགས་རྒྱལ་མཚན་སོགས་བཀྲ་ཤིས་
130



t
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
རྟགས་བརྒྱད་ཀུན་གྱི་དཔལ་གཡང་མ་ལུས་པ་འདུ་བར་གྱུར་ཅིག གནས་པར་གྱུར་ཅིག
མི་འབྲལ་བར་གྱུར་ཅིག
དེ་བཞིན་ཁྱེད་འདིར་ཕེབས་སྐུ་མགྲོན་རྣམ་པའང་ཚེ་རིང་ནད་མེད་བསམ་དོན་
འགྲུབ། ཁྱད་པར་དུ་དེ་རིང་ཡག་མའི་མཛེས་གཡང་ཡོད། མཛངས་མའི་ཤེས་གཡང་
ཡོད། དུང་སེམས་བདེ་སྐྱིད་ཀྱི་རུ་མ་ཡོད། ན་ཆུང་བརྩེ་དུང་གི་རྟེན་འབྲེལ་འགྲིག མི་
ཚེ་སྐྱིད་ཀྱིས་སྐྱེལ་བའི་དངོས་གྲུབ་འཐོབ། བསམ་པའི་དོན་ཀུན་ཡིད་བཞིན་འགྲུབ་པར་
འགྱུར།
ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ཡང་བདེ་ལེགས་ཤིང་། །
ཉིན་མཚན་རྟག་ཏུ་བདེ་ལེགས་པའི། །མཆོག་གསུམ་དམ་པའི་བཀྲ་ཤིས་ཤོག །
131



གཡུ་དྲུག་དཀར་དཔེ་ཚོགས།
གླིང་གེ་སར་རྒྱལ་པོ།
(རྡོ་རིང་ཡི་གེ)
འཛམ་གླིང་གེ་སར་རྒྱལ་པོ་ནི་ཡོངས་གྲགས་ལྟར་ན་བོད་རབ་བྱུང་དང་པོའི་ས་ཕོ་
སྟག་ཙམ་ན་མདོ་ཁམས་ཁྲ་མོ་གླིང་གི་ཡུལ་སྨུག་པོ་ལྡོང་གི་རྒྱལ་རྒྱུད་དུ་ཡབ་སེང་བློན་
དང་ཡུམ་འགག་བཟའ་མེ་ཏོག་ལྷ་མཛེས་གཉིས་ཀྱི་སྲས་སུ་སྐུ་འཁྲུངས་ཤིང་། སྐུ་ན་ཕྲ་
བའི་མཚན་ལ་གླིང་ལྷ་སྲས་ཇོ་རུ་ཞེས་སུ་གྲགས། སྐུ་ཆུང་ངུའི་དུས་ནས་ཤེས་རབ་དང་
སྤོབས་པ་མཆོག་ཏུ་བདོ་ཞིང་རྫུ་འཕྲུལ་ཡ་མ་ཟུང་དུ་མས་གཟུགས་ཅན་དང་གཟུགས་
མེད་ཀྱི་འགྲོ་དོན་དཔག་ཡས་མཛད་པ་ལ། ཁུ་བོ་ཁྲོ་རྒྱལ་དཔོན་པོ་ཐུགས་དོགས་ཚ་བ་
སོགས་ཀྱི་རྐྱེན་བྱས་རེ་ཞིག་མ་ཡུམ་འགག་བཟའ་ལྷ་མོ་དང་ལྷན་ཅིག་རྨ་སྨད་ལྷ་ལུང་
གཡུ་མདོར་རྒྱང་ཕུད་ཀྱི་ཚུལ་གྱིས་དཀའ་ཐུབ་ཀྱི་འཚོ་བ་ཉམ་ཐག་པོ་བསྟེན་པའི་ཚུལ་
མཛད། རེ་ཞིག་ན་གླིང་གཅིག་གྱུར་གྱི་རྒྱལ་པོ་དེ་མགྱོགས་པ་རྟ་ཡི་རྒྱན་དུ་བཞག་སྟེ།
སྲིད་ན་རླུང་ལྟར་གྲགས་པ་གླིང་གི་རྟ་རྒྱུག་བྱ་བའི་འགྲན་ཚོགས་ཆེན་མོ་དེ་འདུ་བར་བྱས་
132



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། r g
པ་ན། ལྷ་སྲས་ཇོ་རུ་ཉིད་ནས་རྟ་མཆོག་རྐྱང་རྒོད་གཡེར་བའི་བང་རྩལ་ལ་བརྟེན་པའི་
ཚུལ་གྱིས་ཁྲ་བོ་གླིང་གི་རྒྱལ་པོ་དང༌། སེང་ལྕམ་འབྲུག་མོའི་སྐྲ་བདག གླིང་ལས་ཟོག་
ནོར་བུ་ཆ་བདུན་གྱི་ཡ་བདག་བཅས་ཐབས་གཅིག་ཏུ་བདག་གིར་མཛད། དེ་ནས་བཟུང་
ལས་བཞི་རབ་འབྱམས་ལྷུན་གྲུབ་ཏུ་འབྱུང་བའི་སྒོ་འཕར་ཡངས་པར་གྲོལ་ཏེ། ལུགས་
གཉིས་ཀྱི་རྒྱལ་སྲིད་བསྐྱངས། དྲང་བདེན་གྱི་ཀ་བ་བསླངས། ཚུལ་མིན་གྱི་རྒོལ་བ་ཚར་
དུ་བཅད། ཧོར་བདུད་མོན་འཇང་སོགས་བདུད་ཆེན་རུ་བཞི་བཏུལ། རྫོང་ཆེན་བཅོ་
བརྒྱད་དུ་གྲགས་པ་དང་རྫོང་ཕྲན་མང་པོ་དབང་དུ་བསྡུས། མངའ་ཐང་དང་གྲགས་པ་
རྒྱས་ཏེ། འཛམ་གླིང་སེང་ཆེན་རྒྱལ་པོ་ཞེས་གྲགས་པའི་སྙན་པ་དཀར་པོ་དུས་ཀྱི་མཐར་
ཡང་ཉམས་པ་མེད་པ་དེ་བྱུང་ཞིང་། དཔལ་ལྡན་འཛམ་བུ་གླིང་པའི་སྒྲུང་རྒྱུད་ལོ་རྒྱུས་ཀྱི་
ཟློས་གར་ཡོད་དོ་ཅོག་གི་ཆེ་བའི་ཅོད་པན་ཞབས་སེན་གྱིས་གནོན་པ་གླིང་གེ་སར་རྒྱལ་
པོའི་སྒྲུང་ཞེས་བྱ་བ་དེ་བྱུང་ངོ༌། ། །
རྨ་ཀླུང་གསེར་ལྡན་ཕྱུག་མོའི་འབྱུང་ཡུལ་ད་ལྟ་མགོ་ལོག་རྨ་སྟོད་དུ་གྲགས་པའི་
ཡུལ་གྲུ་འདི་ན་མཚོ་མོ་སྐྱ་སྡེ་གྲོ་གསུམ་དང་། ཨ་བཞིའི་དེའུ། ཀུ་ར་རྫ་སོགས་ད་ལྟའི་
བར་རང་བྱུང་སྣོད་ཀྱི་བཀོད་པ་མིང་མ་འགྱུར་བར་ཡོད་ཅིང་། སྐྱ་ལོའི་ཕོ་བྲང་དང་
གསེར་ཁྲི་སོགས་ཀྱི་གནའ་ཤུལ་དུ་གྲགས་པའང་ད་དུང་ཀུན་གྱི་གཟིགས་མོར་བསྟར་དུ་
ཡོད་པ་སོགས་ཀྱིས་ས་འདི་ཉིད་སྔོན་གླིང་གི་རྟ་རྒྱུག་ས་དང་། རྒྱལ་མཆོག་སེང་ཆེན་རྒྱལ་
པོས་གསེར་ཁྲི་ཁམས་གསུམ་ཟིལ་གནོན་ལ་མངའ་དབང་སྒྱུར་བའི་ཡུལ་ཁྱད་པར་བ་དེ་
ཉིད་ཡིན་པ་ཀུན་ལ་རླུང་ལྟར་གྲགས་ཤིང་། གླིང་སྒྲུང་དང་ལོ་རྒྱུས་ཞིབ་འཇུག་སྨྲ་བ་དུ་
མའང་ཞལ་མཐུན་པར་སྨྲ་བས་ན། གོང་འོག་བློ་མཉམ་ངང་དགོས་པ་ཆེན་པོར་དམིགས་
ཏེ་འདི་ཉིད་དུ་གླིང་རྗེ་གེ་སར་རྒྱལ་པོ་གསེར་ཁྲིར་འཁོད་པའི་ཚུལ་ཅན་གྱི་སྐུ་བརྙན་འདི་
ཉིད་བཞེངས་པ་ལགས་སོ། །
133



ཙེས་
3 9 %
ཀ
གཡུ་དྲུག་དཀར་དཔེ་ཚོགས།
l:
ཙ
སེང་ལྕམ་འབྲུག་མོ།
(རྡོ་རིང་ཡི་གེ)
སྒ་སྐྱ་ལོའི་སེང་ལྕམ་འབྲུག་མོ་ནི་ཡོངས་གྲགས་ལྟར་ན་སྤྱི་ལོའི་དུས་རབས་བཅུ་
གཅིག་པ་ཙམ་ན་རྨ་ཀླུང་གསེར་ལྡན་སྒེག་མོའི་འབྱུང་གནས་བླ་མཚོ་སྐྱ་རེངས་ཕྱུག་མོའི་
མཚོ་འགྲམ་དུ་ཡབ་སྒ་སྐྱ་ལོའི་སྟོན་པ་རྒྱལ་མཚན་དང་ཡུམ་རྨ་བྱ་མཛེས་ལྡན་གཉིས་ཀྱི་
སྲས་མོར་སྐུ་འཁྲུངས་ཤིང་། སྐུ་ན་ཆུང་ངུའི་དུས་ནས་ལང་ཚོའི་མཚར་སྡུག་གི་སྙན་པ་
རབ་ཏུ་རྒྱས། འཛམ་གླིང་སེང་ཆེན་རྒྱལ་པོས་རྟ་རྒྱུག་གི་རྟིང་མ་བཞེས་པའི་ཚུལ་གྱིས་མདོ་
ཁམས་གླིང་གི་གསེར་ཁྲིར་མངའ་དབང་བསྒྱུར་བ་དང་ཆབས་གཅིག་ཁོང་གི་སྨོན་ལམ་
ཐེབས་པའི་ལས་ཀྱི་གྲོགས་སུ་གྲགས་པ་ལྟར། ཆེན་པོ་གླིང་གི་རྒྱལ་ཐབས་ཀྱི་བཙུན་མོ་
མཆོག་གི་མེ་ཏོག་དེ་སེང་ལྕམ་འབྲུག་མོ་ཉིད་ཀྱི་གཙུག་ཏུ་བསྒྲོན་ལ། དེ་ནས་བཟུང་སྲིད་
134



76
ས
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
ན་འགྲན་ཟླ་བྲལ་བའི་དཔའ་བོའི་རྟོགས་བརྗོད་རིང་མོ་ཞིག་གི་དབུ་གླེགས་རྣམ་པར་ཕྱེས།
ཕྱིས་སེང་ལྕམ་འབྲུག་མོའི་མཛེས་སྡུག་བདག་གིར་བྱེད་པར་བརྔམ་པ་ཧོར་རྗེ་གུར་
དཀར་བྱ་བས་གེ་སར་རྒྱལ་པོ་ཡར་ཁམས་བྱང་ཡུལ་དུ་བྱོན་པའི་གླགས་དང་བསྟུན་ཏེ་
སེར་པོ་ཧོར་གྱི་དཔུང་ཆེན་གླིང་ལ་དྲངས་ཤིང་། བཙན་ཤེད་ཀྱི་སྦྱོར་བ་རྩུབ་མོས་འབྲུག་
མོ་རང་ཡང་རེ་ཞིག་ཧོར་དུ་ཁྲིད་མོད། ཁོང་མོས་ཧོར་ཟས་མ་ཟོས་ལོ་གསུམ་ཧོར་སྐད་མ་
བཤད་ལོ་གསུམ་ཧོར་གོས་མ་གོན་ལོ་གསུམ་སོགས་ཀྱི་མཛད་པ་བསྐྱངས་ཤིང་། ལྷ་བྱ་
ཁྲུང་ཁྲུང་སྤུན་གསུམ་བརྒྱུད་ནས་གླིང་གེ་སར་ལ་འཕྲིན་པ་བསྐུར་བ་སོགས་འཛམ་གླིང་
སེང་ཆེན་རྒྱལ་པོར་སྙིང་ནས་མི་ཕྱེད་པའི་མཛའ་བ་དང་། གླིང་དཀར་ལྷ་སྡེ་དཀར་པོར་
གཅིག་ཏུ་འཕྲེང་བའི་རྣམ་ཐར་ཡིད་དབང་གཡོ་བ་བསྐྲུན། མཐར་གེ་སར་བྱང་ནས་བྱོན།
གླིང་དམག་ཧོར་ལ་དྲངས། ཧོར་གུར་དཀར་ལ་གཉའ་སྒ་བསྟད་པ་དང་བསྟུན་ཁོང་ཡང་
རང་ཡུལ་དུ་ལོགས་ཏེ་ཡབ་ཡུམ་དགྱེས་འཛོམས་དང་ཐུགས་ཡིད་གཅིག་འདྲེས་ལེགས་
པར་བྱུང་ཞིང་། རྒྱལ་མཆོག་མི་ཡི་ཉི་མར་ཞེ་དུངས་པའི་མཛའ་གྲོགས་དང་། ཐུགས་
དགྱེས་པའི་ཞབས་ཏོག ཐབས་མཛངས་པའི་རམ་འདེགས་བཅས་ཀྱིས་གླིང་དཀར་ཕྱི་
ནང་གི་ཇུས་དོན་ལ་ཕན་པའི་བགྱི་བ་དཀར་པོས་གཅིག་ཏུ་འདའ་བར་མཛད་དོ། །
མདོར་ན་ཁོང་ནི་གླིང་དཀར་བུ་མོའི་དྭངས་རྩེ། ས་སྟེང་བུ་མོའི་རྒྱན་གཅིག་ཅེས་
གྲགས་པ་ལྟར། མོ་སྨན་མཚར་སྡུག་གི་ཕུལ་དུ་ཕྱིན་པ། གངས་ལྗོངས་མཛེས་མའི་དཔེ་
ཚད་དུ་སོན་པ་ཞིག་ཏུ་མ་ཟད། ཤེས་རབ་གསལ་ཞིང་བློ་རྩེ་གྲུང་ལ། སྙིང་རྗེས་ཕྱུག་ཅིང་
ཐབས་ལ་མཛངས་པ་སོགས་ཕྱི་ནང་ཀུན་མཛེས་ཀྱི་ཆེ་བའི་བ་དན་སྲིད་ན་གཡོ་ཞིང་།
ཚེ་འཛིན་སྒྲོལ་མ་དཀར་མོའི་རྣམ་སྤྲུལ་དང་། གླིང་རྗེ་གེ་སར་རྒྱལ་པོའི་ཕྲིན་ལས་ཀྱི་ཕོ་
ཉར་བསྔགས་པ་སྟེ། སྒྲུང་གཏམ་དང་སྙན་ངག་ཆེན་མོ་དག་གི་སྲོག་གི་ས་བོན་ན་འཆི་བ་
མེད་པ་གཏན་གྱི་ལང་ཚོར་བཞད་པ་ཞིག་གོ །
135



གཡུ་དྲུག་དཀར་དཔེ་ཚོགས། །
{stgl85832
:
30:
4}}
}
}
}}
བྷ
! $
48
མདོ་དབུས་མཐོ་ལྗོངས་ཀྱི་ཁོར་ཡུག་དང་རི་ཆུའི་
རིག་གནས་ལས་ཡུལ་མགོ་ལོག་གི་རི་ཆུའི་
རིག་གནས་སྤྱི་བཤད།
གཅིག
དེ་ཡང་རི་ཆུའི་རིག་གནས་ཟེར་ཚེ་རི་ཆུ་དང་ངེས་པར་འབྲེལ་དགོས་ལ། རི་ཆུ་
ཡང་རི་བོ་དང་ཆུ་བོ་ཡིན་མོད་རི་བོ་དང་ཆུ་བོ་ཟེར་བ་ཁོ་ན་ཙམ་ཡང་མ་ཡིན་པར་ང་ཚོའི་
འཚོ་གཞེས་ཀྱི་རྟེན་གཞིར་གྱུར་བའི་རང་བྱུང་ཁོར་ཡུག་དང་ལྗོངས་བཀོད་སྤྱི་ལ་གོ་བ་
ཤས་ཆེ་ལ། རང་རེའི་ལུགས་ལྟར་ན་ཡོད་ཚད་ཀྱི་རྟེན་གཞིར་གྱུར་བའི་ས་ཆེན་པོ་སྤྱིའམ།
སྣོད་བཅུད་གཉིས་སུ་ཕྱེ་བའི་སྣོད་ཀྱི་འཇིག་རྟེན་ལ་གོ་རུང་བའི་སྐབས་གཙོ་ཆེ་བ་འདྲ།
རི་ཆུའི་རིག་གནས་ནི་སྤྱིར་བཏང་དུ་འགྲོ་བ་མིའི་རིགས་དང་རང་བྱུང་ཁམས་
གཉིས་བར་འབྲེལ་བ་དབྱེ་རུ་མེད་པ་ཞིག་ཆགས་པའི་རྨང་གཞིའི་སྟེང་བྱུང་བའི་རིག་
136



P,
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ༼ E
གནས་སྣང་ཚུལ་ཞིག་ལ་གོ་ཆོག་སྟེ། མིའི་རིགས་ཀྱིས་རི་ཆུ་སོགས་རང་བྱུང་ཁོར་ཡུག་
དེ་རང་ཉིད་རྟེན་འཁྲི་ཆགས་སའི་གནས་སུ་འཛིན་ཅིང་། འཚོ་གཞེས་དང་འབྲེལ་བའི་
ཐོན་སྐྱེད་ལག་ལེན་གྱི་ཡུལ་དུ་བྱེད་པའི་བརྒྱུད་རིམ་ཁྲོད་རང་གི་ཤེས་རབ་དང་ནུས་པ་
རྩལ་འདོན་བྱས་པ་ལས་རྙེད་པའི་གོ་རྟོགས་སམ། རང་གིས་དེ་ལ་གོ་བ་ལེན་སྟངས་དང་།
བརྩེ་བ་འཛིན་སྟངས། སྣང་ངོར་འཆར་ལུགས་སོགས་ཡུན་རིང་རྒྱུན་བསགས་པ་ལས་
བྱུང་བའི་རིག་གནས་རིགས་ཤིག་ཡིན་ཟེར་ཆོག་སྙམ། དེས་ན་རི་ཆུའི་རིག་གནས་འདི་
ལ་ཡུལ་རེག་བཅས་ལྗོངས་བཀོད་ཀྱི་མཛེས་སྡུག་དང་ཟབ་བརླིང་ཡོད་ལ། ཡུལ་ཅན་
ཐོགས་མེད་ཤེས་རིག་གི་གོ་རྟོགས་དང་གསར་གཏོད་ཀྱང་ཡོད་ཅིང་། དེ་བས་ཀྱང་རང་
བྱུང་ཁོར་ཡུག་དང་འགྲོ་བ་མིའི་བསམ་བློ་དང་བརྩེ་བ་དེ་འདི་ན་དབྱེར་མེད་རོ་གཅིག་ཏུ་
འདྲེས་ཡོད་ན། དེ་རིག་གནས་རིམ་འཕང་མི་མཐོ་བའི་གྲས་སུ་འཇོག་པ་ཡང་རང་རེའི་
འཚམ་པོ་མེད་པའི་བག་ཆགས་ཤིག་ཏུ་སྣང་།
དེ་ལྟར་གྱི་དབང་དུ་ན་ཡ་གིའི་ལྷུན་པོ་རྩེ་མོ་དགུང་ལ་ཟུག་པ་ནས་མདུན་གྱི་དེའུ་
རུག་ཐོར་རེ་བ་དག་དང་། རླབས་སྒྲ་ཤངས་ཤངས་སྒྲོག་པའི་གཙང་ཆེན་ནས་ལྷུང་ལྷུང་
མེ་ཏོག་འཐུ་བའི་ཆུ་ཕྲན་དག་ལ་རི་ཆུ་ཟེར་ཞིང་། རི་ཆུ་དེ་དང་གཅིག་ཏུ་འབྲེལ་བའི་
མཚོ་དང་མཚེའུ། ལ་དང་ལུང་པ། བྲག་དང་ན་སྤང་། ལམ་དང་འཕྲང་འགགས། ཐང་
དང་ཉག་ག རྩྭ་དང་རྩི་ཤིང་བཅས་ནས་ཐ་ན་དེ་དང་དམ་དུ་འབྲེལ་བའི་སྐྱེ་དངོས་གཏེར་
སྣ་གཞན་དག་སོགས་ཀྱང་རགས་པ་རི་ཆུའི་ཁོངས་སུ་བསྡུས་ཡོད། དེ་བཞིན་རང་བྱུང་
ཁམས་སུ་སྨྲ་རུང་བ་དེ་དག་ལ་འགྲོ་བ་མིའི་རིགས་ཀྱི་རྣམ་རྟོག་དང་ཤེས་རིག་གིས་རེག་
པ་ལས་བྱུང་བ་ཡོད་ཚད་དེ། དང་པོ་གནའ་མི་རྒན་པོས་རི་ཆུ་དེ་དག་ལ་འདོད་རྒྱལ་
གྱི་བརྡ་སྣ་ཚོགས་སྦྱར་བ་ཚུན་ཆད་རི་ཆུའི་རིག་གནས་ཡིན་དགོས། རི་ཆུའི་རང་བྱུང་
མཛེས་སྡུག་དང་སྣང་སེམས་དབང་སྡུད་ཀྱི་ཐུན་མིན་ཟིལ་ཤུགས་དེས་ཡིད་ཀྱི་དབང་པོ་
137



གཡུ་དྲུག་དཀར་དཔེ་ཚོགས།
བཀུག སྣང་བ་ཟ་ཟིར་སོང་། ཚོར་བའི་སྤུ་ལོང་གཡོས་ཏེ། དེ་དང་འབྲེལ་བའི་དགའ་
ཡུས་དང་། གདུང་སྨེ། སྐྱོ་ཤས། རེ་སྨོན། བསྔགས་བརྗོད། ཀི་བསྭོ་ཀྱེ་ཧོ་སྒྲོག་པ་སོགས་
ངག་གི་ལམ་ནས་ཤུགས་འབྱུང་དུ་ཐལ་བ་དེ་ཚོ་རི་ཆུའི་རིག་གནས་ཡིན་ལ། དེར་
མཐུད་ལྷ་བསང་རི་ཁྲུས། རླུང་རྟ་སྤུར་འགྲེམ། དམུ་ཐག་འཐེན་པ། ལབ་རྩེ་འཛུགས་པ།
གཏེར་རྫས་འཇུག་འདོན། ཕྱག་དང་སྐོར་བ་བྱེད་པ་སོགས་ལུས་ཀྱི་འདུ་བྱེད་དབང་མེད་
དུ་རྩོམ་པ་དེ་ཡང་རི་ཆུའི་རིག་གནས་ཡིན། ཐུན་མོང་སྣང་ངོའི་དབང་དུ་བྱས་ཏེ་མཐོང་
བ་ལྟར་དེ་དག་རྩིས་སུ་གདབ་པ། དེ་ཉིད་གླུ་རུ་ལེན་པ། དེ་དང་འབྲེལ་བའི་བཤད་
པ། དེ་ལས་རྒྱས་པར་སྤྲོ་བ་སོགས་རི་ཆུའི་རིག་གནས་ཡིན་ལ། ལྐོག་གྱུར་གཟིགས་པའི་
སྟོབས་ཀྱིས་དེ་ཡི་ཕྱི་ནང་གསང་གསུམ། བཀོད་པ་གནས་སྟངས། ངོ་མཚར་མཐོང་ཐོས་
སོགས་བརྗོད་ཅིང་བྲིས་པ་དག་ཀྱང་རི་ཆུའི་རིག་གནས་ཡིན། ཐ་ན་དེ་ཡི་ཕང་བར་
བརྟེན་ཏེ་ཆགས་པའི་དགོན་སྡེ་ཡུལ་གྲོང༌། རྟེན་བཞེངས་གནའ་ཤུལ་སོགས་ནས་རི་ཆུ་
དེ་དག་དང་དམ་དུ་འབྲེལ་བའི་ཆོས་སྲིད་མཛད་སྒོ། ཡུལ་སྲོལ་རྩེད་འཇོ། འཚོ་གཞེས་
ཐོན་སྐྱེད་སོགས་ཀྱང་རི་ཆུའི་རིག་གནས་སུ་འདུ་སྙམ།
དེ་ལ་ཐོག་མར་གོང་སོང་སྣོད་ཀྱི་འཇིག་རྟེན་ལྟར་བྱས་ནས་ཅུང་ཟད་ཕྱེ་ན། རང་
རེའི་སྲོལ་རྒྱུན་ལྟར་བྱས་ཚེ་མངོན་པ་མཛོད་དང་དཔལ་དུས་ཀྱི་འཁོར་ལོ་སོགས་ཀྱི་
འཇིག་རྟེན་ཆགས་ཚུལ་གྱི་བཤད་པ་འདི་དག་ང་ཚོའི་སྔ་མའི་ཐུན་མིན་གྱི་རིག་གནས་
ངོས་འཛིན་ཞིག་གམ་དགོངས་པ་ཤིན་ཏུ་ཟབ་བརླིང་ཆེ་བ་ཞིག་ཡིན་པ་སྨྲ་མ་དགོས་
ན་ཡང་འདིར་དེར་བསྟུན་དུ་འཆད་པ་རྔོ་མི་ཐོགས་མོད། མཐོང་སྣང་ཐུན་མོང་པའམ་
ཡོངས་གྲགས་ཀྱི་སྨྲ་བ་ལྟར་ན་རི་ཁ་བ་ཅན་གྱི་ཡུལ་སྤྱིའི་དབང་དུ་བཏང་བ་ནི། དཀོན་
མཆོག་འབངས་ཀྱི་སྐྱེས་རབས་ལས། ཤར་རྡོ་རྗེ་གདན་གྱི་བྱང་ཕྱོགས་ན། །གནས་པུར་
རྒྱལ་བོད་ཅེས་བྱ་བ་ཡོད། །རི་མཐོན་པོ་གནམ་གྱི་ཀ་བ་ཡོད། །མཚོ་དམའ་པོ་གཡུ་ཡི་
138



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ༼
མཎྜལ་ཡོད། །གངས་དཀར་པོ་ཤེལ་གྱི་མཆོད་རྟེན་ཡོད། །སྤང་སེར་པོ་གསེར་གྱི་ལྷུན་པོ་
ཡོད། །དྲི་ཞིམ་པོ་སྨན་གྱི་བདུག་སྤོས་ཡོད། །སྟོན་བཀྲ་བ་གསེར་གྱི་མེ་ཏོག་ཡོད། །དབྱར་
བཀྲ་བ་གཡུ་ཡི་མེ་ཏོག་ཡོད། །ཀྱེ་གངས་རིའི་མགོན་པོ་སྤྱན་རས་གཟིགས། །གནས་
དེ་ན་ཁྱོད་ཀྱི་ཞིང་ཁམས་ཡོད། །ཞིང་དེ་ན་ཁྱོད་ཀྱི་གདུལ་བྱ་ཡོད། །ཅེས་གསུངས་པ་
དང་། བལ་བཟའ་ཁྲི་བཙུན་ལ་ཡབ་ཀྱི་བསླབ་བྱ་བསྩལ་པར། བོད་ཅེས་བྱ་བ་ཁྱད་པར་
འཕགས་པའི་ཡུལ། །རི་མཐོ་ས་གཙང་གངས་རི་གཉན་གྱི་མགུལ། །བསིལ་ལ་མཛེས་པ་
ལྷ་ཡུལ་གཞལ་ཡས་ཁང་། །ངོ་མཚར་རྨད་བྱུང་ཕན་བདེ་འབྱུང་བའི་གཞི། །ཆུ་བོ་བཞི་
འབབ་རྩི་ཤིང་ནགས་ཀྱིས་མཛེས། །འབྲུ་སྣ་ལྔ་འཁྲུངས་རིན་ཆེན་སྣ་ཚོགས་འབྱུང་། །
ཞེས་གསུངས་པ་དང་། འབྲོམ་སྟོན་པའི་ཇོ་བོ་རྗེ་གདན་འདྲེན་ཞུ་བའི་ཡི་གེ་ལས། ཤིང་
རྟའི་དབྱིབས་འདྲ་འཛམ་གླིང་གི །བྱེ་བྲག་བརྗིད་ལྡན་གངས་རིའི་བྱང་། །ལོ་ཧི་ཏ་
འགྲམ་རིན་ཆེན་ཁུངས། །ཁ་བ་ཅན་ཞེས་མིང་གྲགས་པ། །ཞེས་དང་། ཏུན་ཧོང་གཏེར་
ཡིག་ལས་ཀྱང་། གནམ་གྱི་ནི་དབུས། སའི་ནི་དཀྱིལ། གླིང་གི་ནི་སྙིང་པོ། གངས་ཀྱི་
ནི་ར་བ། ཆུ་བོ་ཀུན་གྱི་ནི་མགོ རི་མཐོ། ས་གཙང་། ཡུལ་བཟང་སོགས་བྱུང་བ་སོགས་
དང་མཐུན་པར། སྔ་མའི་ལོ་རྒྱུས་ཡིག་ཚང་སོགས་སུ་རྒྱ་གར་དང་བལ་འབྲུག་དག་གི་
བྱང་ཕྱོགས་སུ་འཁོད་པ། ཀསྨིར་དང་ཨོ་རྒྱན་སོགས་ཀྱི་ཤར་ཁ་རུ་ཁེལ་བ། ལི་ཡུལ་ཧོར་
སོག་གི་ལྷོ་རྒྱུད་དུ་བབས་པ། ཆེན་པོ་ཐང་གི་ནུབ་ངོས་སུ་ཆགས་པ་ཞིག་ཡིན་པར་བཤད་
ལ། ལུང་ལས། ཁ་བ་ཅན་གྱི་མཚོ་བྲི་ནས། །སཱ་ལའི་ནགས་ནི་འབྱུང་བར་གྱུར། །ཞེས་
པ་དང་སྒྲོས་མཐུན་པར་དང་པོ་གདོད་མ་ཙ་ན་ཡུལ་གྲུ་ཆེན་པོ་ཡོངས་སུ་ཆུ་ཡིས་གཏམས་
པ་རྒྱ་མཚོ་ཆེན་པོའི་གཏེར་དུ་གྱུར་བ། ཕྱིས་ཀོང་པོ་ཆུ་བརླག་བརྒྱུད་ནས་ཆུ་ཡུན་གྱིས་
བྲི་བ་ལས་སཱ་ལའི་ནགས་ཚལ་ཀླུབས་པའི་ཡུལ་ལྗོངས་བག་དྲོ་བོར་མངོན་པ། ཐ་མ་རི་
དང་རི་རྒྱུད་དཔངས་སུ་འཕགས་པས་ནགས་ཀློང་ཕལ་ཆེར་བྱི་སྟེ་གངས་བྲག་གཡའ་སྤང་
139



- གཡུ་དྲུག་དཀར་དཔེ་ཚོགས།
འཐབ་པ་རྩི་ཤིང་ནེའུ་གསིང་གིས་ཁེབས་པའི་སྨན་ལྗོངས་སུ་ཉམས་སུ་དགའ་བར་གྲུབ་པ་
ཞིག་ཡིན་པར་བཤད་ཅིང་། སའི་དབྱིབས་ཀྱང་སྔོན་གྱི་སའི་བཤད་པ་རྣམས་སུ། སྲིན་མོ་
ཀན་རྐྱལ་དུ་ཉལ་བ་ལྟ་བུའམ། ཡང་ན་སྟོད་མངའ་རིས་སྐོར་གསུམ་རྫིང་བུ་དང་འདྲ་བ།
བར་དབུ་གཙང་རུ་བཞི་ཡུར་བ་དང་མཚུངས་པ། སྨད་མདོ་ཁམས་སྒང་དྲུག་ཞིང་ས་དང་
མཉམ་པ་སོགས་ཀྱི་འཆད་པ་ཡོད་དོ། །
དེང་དུས་ཐུན་མོང་གི་འཆད་ལུགས་ལྟར་ན། རང་རེ་གངས་ཅན་པའི་ཡུལ་གྲུ་དང་
རི་ཆུ་ནི་ད་ལྟའི་མངོན་གྱུར་བ་གོ་ལ་རིལ་པོ་འདིའི་ཆ་བགོ་སྟངས་ཀྱི་ཤར་དང་བྱང་གི་
ཆར་ཁེལ་བ་སྤྱི་སྒོས་ཀྱི་མཚོ་འཕགས་ཆ་སྙོམས་པ་སྨི་ཚད༤༠༠༠ལས་བརྒལ་བའི་མདོ་
དབུས་མཐོ་ལྗོངས་སུ་ཆགས་ཡོད་ལ། མཚར་འབོད་དུ་འཛམ་གླིང་ས་ཡི་རྒྱ་ཕིབས་དང་
ས་སྒང་གི་གླིང་སྣེ་གསུམ་པར་གྲགས་པ་འདི་ཡིན། དེང་རབས་ས་ཁམས་རིག་པའི་
དཔྱད་ངོར་ཡང་ཤིན་ཏུ་སྔ་བའི་དུས་ན་ནི་བོད་རང་ལ་གྲགས་པ་ལྟར་ཡུལ་གླིང་འདི་ཀ་
རྒྱ་མཚོ་ཆེན་པོས་གཏམས་པ་ལ་ཕྱིས་སུ་ཆུ་ཡུན་གྱིས་བྲི་བར་གྱུར། འདི་ནས་ཡར་དེད་
ཀྱི་མི་ལོ་ས་ཡ་གསུམ་གྱི་སྔོན་རོལ་ཙམ་ན་རྒྱ་གར་གླིང་ཕྲན་དེ་ཨ་ཧྥེ་རི་ཀ་དང་གྱེས་
ཏེ་ཆས་པ་ཡུན་རིང་གཡེང་སྐྱོད་ཀྱི་མཐར་ཨེ་ཤ་ཡའི་ས་ཟུར་ལ་བརྡབས་པས་ཧི་མ་ལ་
ཡའི་རི་ཚོགས་འགུལ་སྐྱོད་ཀྱི་དབུ་བསླངས། འདི་ཡས་མས་ཙམ་ན་སྔར་གྱི་ལྷག་མའི་
མཚོ་སོགས་ལྷག་མེད་དུ་ཕྱིན་ཡང་ད་དུང་ས་བབ་དམའ་ཞིང་གནམ་གཤིས་དྲོད་གཤེར་
འཛོམས་པ་ལ། ལོ་འདབ་སྟུག་པོར་དཀྲིགས་པ་ལྗོན་པའི་དབང་པོ་ཏ་ལ་སོགས་སྐྱེས་པ།
མགྱོགས་འགྲོ་རྨིག་གསུམ་པ་དང་། རི་དྭགས་བསེ་རུ། ཤ་བ་མགུལ་རིང་སོགས་འཚོ་
ཞིང་བག་ཡེངས་རྒྱུ་བའི་ཡུལ་ཁམས་ཤིག་ཏུ་ཡོད། དེ་ནས་ཡང་བརྡབས་ཤུགས་དེའི་རྒྱུན་
ད་དུང་དེ་ཙམ་གྱིས་ཉམས་པར་མ་གྱུར་པར་ཡུན་རིང་བསྲིངས་པ་ལས་རིམ་གྱིས་ཧི་མ་ལ་
ཡའི་རི་རྒྱུད་གྱེན་དུ་བཏེགས་ཤིང་ས་ཁད་བྱིངས་ཀྱང་ཡུན་གྱིས་དཔགས་ཏེ་ད་ལྟའི་མཐོ་
140



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཟླ་བ་བཞི་
ལྗོངས་འདི་ཉིད་མངོན་གྱུར་བྱུང་བ་སོགས་སུ་དཔགས་འདུག
གནས་ཀྱི་ཁྱད་ཆོས་ལ་རི་མཐོ་ཞིང་མང་བ། ས་གཙང་ཞིང་དག་པ། མཚོ་དང་
མཚེའུ་ཕྲ་བཏབ་པ་ལྟར་བཀྲ་བ། ཆུ་དང་གཙང་པོ་གྲགས་ཆེ་བ་མང་པོའི་འབྱུང་གནས་
སུ་གྱུར་པ། གངས་ཀྱི་ལྷུན་པོ་བརྗིད་ཆེ་བ་དག་གིས་ཕྱོགས་དང་ཕྱོགས་ནས་བསྐོར་ཞིང་
བརྒྱན་པའི་གནས་མཆོག་ཅིག་ཏུ་འདུག་ཅིང་། རགས་པ་ནུབ་ནས་ཤར་ཁར་གཞོལ་བ་
ལྷོ་མཐའ་ཧི་མ་ལ་ཡ་དང་གངས་དཀར་ཏི་སེའི་རི་རྒྱུད་དང་། བྱང་མཐའ་ཨར་ཅིན་རི་བོ་
དང་ཆི་ལེན་ནམ་གངས་དཀར་ཕྱོགས་ལས་རྣམ་རྒྱལ་གྱི་རི་རྒྱུད། བར་དུ་ཁུ་ནུ་རིང་མོའི་
རི་རྒྱུད། གཞན་ཡང་གདང་ལ་རི་རྒྱུད། གཉན་ཆེན་ཐང་ལྷའི་རི་རྒྱུད། མདོ་ལའི་རི་རྒྱུད།
བ་ཡན་ཁྲ་ལའི་རི་རྒྱུད། ཨ་མྱེས་རྨ་ཆེན་གྱི་རི་རྒྱུད། ཙོང་ལ་རི་རྒྱུད། ཁྱུང་ལ་རི་རྒྱུད་
སོགས་རིང་མོར་བསྣར་བའི་བར་དུ་ཆུ་ཀླུང་ཆེ་བ་དག་རྒྱུ་བ། ནུབ་བྱང་ཁག་ཏུ་རི་རྒྱུད་
དག་སྤུངས་འདུས་ཀྱི་རྣམ་པའམ། གཞི་གཅིག་ནས་ཕྱོགས་དུ་མར་གྱེས་པ་སྒྲོ་བའི་ཁ་
མདུད་པ་ལྟ་བུར་མངོན་པ་ཞིག་ཡིན་ལ། ཤར་ཁག་དག་ཏུ་འཕྲེད་ཆོད་རི་རྒྱུད་སོགས་རི་
ཚོགས་ཤིན་ཏུ་མང་བས་ཤར་གྱི་རི་ཚོམ་དུ་ཡང་འབོད་པར་བྱེད་དོ། །རགས་པའི་དབང་
དུ་ན་ཏི་སེ་དང་ཐང་ལྷའི་རི་རྒྱུད་ཀྱིས་ནུབ་ཕྱོགས་ནས་རྒྱུ་བའི་གྲང་ལྷགས་བཀག་པ་དང་།
ཡར་ཀླུང་གཙང་པོའི་ཆུ་རྒྱུད་བརྒྱུད་ནས་རྒྱ་གར་རྒྱ་མཚོའི་དྲོད་རླབས་ནང་དུ་འདྲེན་པ་
ཞིག་ཡིན་པར་ཡང་སྨྲས་འདུག
དེ་ལ་སྔ་མ་ལྟར་ན་སྲིད་པ་ཆགས་པའི་ལྷ་དགུའམ། རྗེ་ཡི་མགུར་ལྷ་བཅུ་གསུམ།
བོད་སྐྱོང་བརྟན་མ་བཅུ་གཉིས། ཁ་འབབ་ཀྱི་ཆུ་བོ་རྣམ་བཞི་སོགས་ཀྱི་རྣམ་དབྱེ་ཡོད་ལ།
རི་ཆུ་བྱེ་བྲག་པའི་དབང་དུ་བྱས་ན། རི་ལ་གྲགས་པ་རྒྱས་པ་གངས་དཀར་ཏེ་སེ། གངས་
རྒྱལ་མོ་མཐོན་མཐིང་ཇོ་མོ་གླང་མ། གངས་དཀར་ཤ་མེད། ཇོ་མོ་མཁའ་རེག གཉན་
ཆེན་ཐང་ལྷ། ཡར་ལྷ་ཤམ་པོ། སྐུ་ལྷ་ཁ་རི། གནོད་སྦྱིན་གངས་བཟང་། བསམ་གཏན་
141



3
གཡུ་དྲུག་དཀར་དཔེ་ཚོགས།
གངས་བཟང་། གནས་ཆེན་ཙ་རི་ཏྲ། རྨ་རྒྱལ་སྤོམ་ར། མི་ཉག་གངས་དཀར། རོང་
བཙན་ཁ་བ་དཀར་པོ། གངས་དཀར་ཕྱོགས་ལས་རྣམ་རྒྱལ། རྨེ་རི་གངས་དཀར་སོགས་
དང༌། ཆུ་ལ་སྙན་པ་ཆེ་བ་རྨ་བྱ་ཁ་འབབ་ཆུ་བོ་གངྒ་། རྟ་མཆོག་ཁ་འབབ་ཡར་ཆབ་
གཙང་པོ། གླང་ཆེན་ཁ་འབབ་གངྒར་འབབ་པ། སེང་གེ་ཁ་འབབ་ཀླུང་ཆེན་ཨིན་རྡུ་སྟེ་
ཁ་འབབ་ཀྱི་ཀླུང་ཆེན་བཞི། རྨ་རྫ་འབྲི་ཡི་ཆུ་ཆེན་གསུམ། ཤར་དང་ལྷོ་ཡི་རྒྱལ་མོ་རྔུལ་
ཆུ་གཉིས་སོགས་དང་། མཚོ་ལ་གྲགས་ཡེར་ལྡན་པ་མ་ཕམ་གཡུ་མཚོ། གནམ་མཚོ་ཕྱུག་
མོ། ཡར་འབྲོག་གཡུ་མཚོ། ཁྲི་ཤོར་རྒྱལ་མོ། མཚོ་སྐྱ་རེངས་སྔོ་རེངས་སོགས་རི་ཆུ་མཚོ་
བྲག་བགྲང་གིས་མི་ལངས་པས་བརྒྱན་ཏེ་ཡོད་པ་ཞིག་གོ །
རི་ཆུ་ཡུལ་ལྗོངས་དེ་དག་དང་ཡུག་གཅིག་ཏུ་འབྲེལ་ཞིང་། དེ་ལས་ཀྱང་ས་བབ་
དབུས་ཀྱི་ཆ་ཙམ་དུ་གཏོགས་པ་མགོ་ལོག་གི་རི་ཆུ་ཡང་ས་ཁམས་ལོ་རྒྱུས་དང་། རི་རྒྱུད་
གཞོལ་སྟངས། ཆུ་རྒྱུན་འབབ་ཕྱོགས། ས་བབ་གནམ་གཤིས། སྲོག་ཆགས་རྩེ་ཤིང་
སོགས་གང་གི་ཆ་ནས་ཀྱང་གོང་སྨྲས་སྤྱི་བབ་དང་དམ་དུ་འབྲེལ་བ་སྨྲ་མ་དགོས་ལ། བྱེ་
བྲག་རང་གི་ཁྱད་བབ་ཀྱིས་ཀྱང་མ་དབུལ་བ་ཞིག་ཡོད་དོ། ། །
དེ་ཡང་ད་ལྟའི་མགོ་ལོག་ཁུལ་གྱི་དབང་དུ་བཏང་ན་ས་ཡི་གོ་ལ་ཆེན་པོ་འདིའི་ཤར་
གྱི་གཞུང་ཚད༥༤ནས༡༠༡བར་དང་། བྱང་གི་འཕྲེད་ཚད༣༢ནས༢༥ཙམ་གྱི་ཆ་སྟེ། བོད་
མདོ་དབུས་མཐོ་ལྗོངས་སུ་གྲགས་པའི་ཤར་གྱི་ཆར་ཁེལ་བ་ལ། སའི་ཁ་ཁྱེར་སྤྱི་ལ་སྤྱིའི་
ལེ་བར་གྲུ་བཞིར་བྱས་པ་བདུན་ཁྲི་དྲུག་སྟོང་ལྷག་དང༌། མཐོ་ཚད་རྒྱ་མཚོ་ཆེན་པོའི་
སྙོམས་ངོས་ལས་ཆ་སྙོམས་སྨི་གྲངས་བཞི་སྟོང་འཕགས་པ་ཙམ་དུ་ཡོད། སའི་ཕྱོགས་
མཚམས་གང་ནས་ཀྱང་བོད་རྐྱང་པའི་ས་ཁུལ་དང་འདབས་སྦྲེལ་ཏེ་ཡོད་ཅིང་། ས་བབ་
སྤྱིའི་དབང་དུ་བཏང་ན་ནུབ་བྱང་མཐོ་ལ་ས་ཁད་སྙོམས་ཤིང་རི་ཕྲན་མང་བ། ཤར་ལྷོ་
ལྟོས་བཅས་སུ་དམའ་ལ་རི་གཟར་ལུང་ཟབ་ཅུང་ཆེ་བ་ལ་ཡ་ང་བ་གཅོང་རོང་གི་ངམ་གྲོག་
142



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
-
དང་བྱེ་མའི་མྱ་ངམ་ཐང་སོགས་མེད་པ་ཞིག་ཏུ་འདུག་ལ། རགས་བཤད་ཀྱི་དབང་དུ་
ན་ཁྲ་ལ་རིང་མོའི་གཡས་རྒྱུད་རྡོ་སྙི་སྨར་གསུམ་ནས་དེའི་གཡོན་ངོས་ནས་རྨ་རྒྱལ་སྤོམ་
རའི་རི་རྒྱུད་ཀྱི་འདབས་རོལ་དག་དང་། མདོ་སྨད་ཆོས་འབྱུང་གི་ས་བཅད་ལྟར་ན་གཙོ་
བོ་གསེར་ལྡན་རྨ་ཀླུང་རིང་མོའི་སྟོད་རྒྱུད་ཀྱི་ལྷོ་བྱང་གི་རྒྱུད་དམ་རྨ་དང་པོ་དང་བར་མའི་
ཉིན་སྲིབ་ཀྱི་ས་དག་ཏུ་གཏོགས་པ་ཤས་ཆེ།
ལོ་རྒྱུས་སུ་མགོ་ལོག་གི་ས་འདིས་བོད་ཀྱི་ས་གནས་འགངས་ཆེན་ཞིག་ཟིན་ཡོད་ཏེ།
ལོ་རྒྱུས་ཡིག་ཚང་དག་ཏུ་བོད་ཆོལ་ཁ་གསུམ་ལས་གཙོ་བོ་མདོ་སྟོད་མིའི་ཆོལ་ཁ། མདོ་
ཁམས་ཆུ་བཞི་སྒང་དྲུག་ལས་རྨ་ཀླུང་གསེར་ལྡན་ཕྱུག་མོ་དང་རྨ་རྫ་ཟལ་མོ་སྒང་། མདོ་
ཁམས་རོལ་ཆེན་བཅོ་བརྒྱད་ལས་རྨ་རོལ། སྨར་རོལ། རྡོ་རོལ་སོགས། གངས་དཀར་
ཉེར་གཅིག་ལས་ཨ་ཆེན་གངས་ལ་རིང་མོས་མཐའ་ནས་སྐྱོར་ཞིང་སྲིད་པའི་ཟོ་དོར་ཆེན་
པོ་རྨ་རྒྱལ་སྤོམ་ར་དབུས་ན་བརྗིད་པའི་གནས། མདོ་ཁམས་གླིང་གསུམ་དུ་དབྱེ་སྲོལ་
ལས་གླིང་གི་ཡུལ། ཡང་དེ་ལས་གླིང་ཁྲི་གོང་འོག་ཏུ་དབྱེ་སྲོལ་ལས་བོན་གྱི་ཡིག་ཚང་
ཅུང་སྔ་བ་དབུ་ནག་མིའུ་འདྲ་ཆགས་ལྟར་ན་ཕལ་ཆེར་གླིང་ཁྲི་གོང་འོག་གཉི་ཀ་འདུ་
ཙམ་དང་། བོད་ཀྱི་ལོ་རྒྱུས་པད་དཀར་བཞད་པའི་ཚལ་ཆེན་ལྟར་ན་རྫ་ཁྲི་སྡེ། འབྲི་ཁྲི་
སྡེ། རྨ་ཁྲི་སྡེ་གསུམ་ལས་གླིང་ཁྲི་སྨད་པ་རྨ་ཁྲི་སྡེ་བཅས་སུ་གཏོགས་པར་བཤད་ཅིང་།
མདོ་དབུས་ཁམས་གསུམ་ཞེས་ཡོངས་གྲགས་སུ་འབོད་སྲོལ་དུས་ཕྱིས་ཙམ་ཡིན་ལ་དེའི་
དབང་དུ་བྱས་པ་ད་ལྟ་ཙ་ན་ཨ་མདོར་འབོད་པ་མང་། མདོ་སྨད་ཆོས་འབྱུང་དུ་མགོ་ལོག་
གི་ཡུལ་གྲུ་འདི་རྨ་ཆུའི་སྟོད་རྒྱུད་ཀྱི་དབང་དུ་བྱས་ཏེ་དེབ་དེར་བསྡུས་ཡོད། འོན་ཀྱང་
སྔོན་གྱི་ཨ་མདོའི་མཁས་པ་དག་གིས་ཁམས་མགོ་ལོག་ཅེས་བྲིས་ལ། རྫ་དཔལ་དགེ་སྤྲུལ་
སྐུ་སོགས་མཁས་པ་འགའ་ཞིག་གིས་མགོ་གསེར་གྱི་ས་ཕྱོགས་འདིར་དང་། མགོ་གསེར་
གྱི་ཡུལ་གྲུར་འཁོད་པའི་སྐྱེ་བོའི་ཚོགས་ཞེས་མདོ་ཁམས་གང་གིས་ཀྱང་མི་འབོད་པར་
143



གཡུ་དྲུག་དཀར་དཔེ་ཚོགས།
མགོ་ལོག་དང་གསེར་རྟ་མཉམ་འབོད་ཀྱི་ལུགས་ཤིག་འདུག མགོ་ལོག་རང་སའི་སྔ་
མའི་མཁས་པའི་ཚིག་ན་མདོ་ཁམས་མགོ་ལོག་ཅེས་འབོད་སྲོལ་ཡོད། མདོ་ཁམས་ས་
ཡི་མདུད་གསུམ་བགྲང་སྲོལ་ཡོད་པར་ནི་ཉག་རོང་སའི་མདུད་པ། རྒྱ་རོང་ཆུའི་མདུད་
པ། མགོ་ལོག་རླུང་གི་མདུད་པ་ཞེས་སུ་གྲགས། གང་ལྟར་བོད་ཡུལ་སྤྱི་ལ་མཚོན་ན་མགོ་
ལོག་འདི་ལོ་རྒྱུས་སུ་དབུས་ཀྱི་ཤར་སྒོ། ཤར་པའི་རྒྱབ་ཡོལ། བྱང་ཨ་མདོའི་གཡས་ལག
ལྷོ་ཁམས་པའི་གཡོན་ལག་ལྟ་བུ་ཞིག་ཏུ་ནི་ངེས་པར་ཡོད་སྙམ། སྔ་མའི་དུས་དག་ཏུ་ཡུལ་
མགོ་ལོག་གིས་ཁེབས་པའི་སའི་རྒྱ་ཁྱོན་དང་། མགོ་ལོག་ལ་ཕྱོགས་གཏོགས་སམ་མིང་ལ་
མགོ་ལོག་པར་གྲགས་པའི་མི་སྡེ་ཡང་ད་ལྟ་ལས་ཆེས་མང་བར་ཡོད་དེ། ད་ལྟའི་སི་ཁྲོན་
གྱི་བོད་ཁུལ་དག་དང་། ཀན་ལྷོ། མཚོ་སྔོན་གྱི་ཡུལ་ཤུལ་བཅས་ཀྱི་འབྲོག་སྡེ་དུ་མ་ཞིག་
ལ་མགོ་ལོག་པར་འབོད་པའི་སྲོལ་ཡང་ད་ལྟའི་བར་མ་ཉམས་པར་ཡོད་དོ། །
ཡུལ་འདིའི་རི་ཆུ་བྱེ་བྲག་པའི་དབང་དུ་བྱ་བ་ལ། རི་བོ་ལ་སྨྲ་བའི་དབང་པོ་གློ་བླ་ཀ་
དག་གི་ཕྱག་རྒྱུན་ལྟར་འགོད་ན། རྨ་ཆེན་གངས་རི་དང་གཉན་པོ་གཡུ་རྩེ་སོགས་གངས་
རི་བརྗིད་ཆགས་པ། རྫ་ཡི་གསེར་ཁྲབ་དང་གཡུང་དྲུང་ལྕགས་རྩེ་སོགས་རྫ་རི་རྩེ་རྣོ་བ།
བྲག་དཀར་ལྷ་རྩེ་དང་དང་ཨ་མྱེས་ཁྱུང་མགོན་སོགས་བྲག་རི་རྔམ་ཆེ་བ། རྡོ་སྙིང་རལ་
བ་དང་རྒྱུ་སྙིང་རྒྱལ་མོ་སོགས་གཡའ་རི་སྨུག་ཆགས་པ། ཁྲོ་ཆེན་ཤེའུ་སྙིང་དང་གཉན་
མོ་ཀ་དཀར་སོགས་ནགས་རི་ལྷུན་སྟུག་པ། བྱང་རི་རྒོད་པོ་གཤོག་ཡག་དང་དར་གྱི་རི་ཁྲ་
ཕྱུག་མོ་སོགས་སྤང་རི་ཡིད་དུ་འོང་བ། གཞན་ཡང་མཛོ་མོའི་རི་རྩེ། གཡག་ར་སྟག་རྩེ།
དཀར་ལིའི་ལྷ་རྩེ། ཀླུ་ནག་མདུང་རྩེ། བུང་ཚང་གཡུ་རྩེ། མཚོ་བར་སྐར་རྩེ། གཡག་རྔ་
ལབ་རྩེ། བྲག་དཀར་ལྷ་རྩེ། ཧུ་ལ་སྟག་རྩེ། ཁོ་སྟོབ་ཁ་བ་ལྕགས་རྩེ། དབྱིག་གི་རྡོ་ནག་
མདུང་རྩེ། རྒྱ་མདའ་བྱི་རུ་སྟག་རྩེ། དམར་མདའ་བྱེ་མ་སྟག་རྩེ་སྟེ་རྨ་སྟོད་ཀྱི་རྩེ་བླ་བཅུ་
གསུམ་དང་། ཁོ་ཏིའི་ཤེའུ་སྙིང་མཐོན་པོ། ཆ་ཡི་དུང་རི་མཐོན་པོ། མུན་མོའི་གསེར་
144



8
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། སE
རྡེའུ་མཐོན་པོ། དཀར་པོའི་ཆོས་ལུང་མཐོན་པོ། ཆུ་དཀར་གསའ་རི་མཐོན་པོ། གཡུ་
རྩེའི་རྫ་རི་མཐོན་པོ། སྤེན་མའི་རི་བཙན་མཐོན་པོ། རྨ་ལུང་པད་མ་རི་མཐོ། དབྱིག་གི་
ནོར་བུ་རི་མཐོ་སྟེ་རྨ་སྨད་ཀྱི་མཐོན་པོ་དགུ་བསྒྲིགས་ཞེས་གསུངས་པ་ལྟ་བུས་གཙོ་བྱས་
པའི་སྟེང་། ད་དུང་མིང་ཙམ་ཐོས་པས་ཀྱང་གཞི་བདག་འཇིགས་རུང་བཙན་དྲུག་གཟི་
བརྗིད་ཀྱི་ཁྱབ་བདག་ཏུ་གོ་རུང་བ་དགྲ་ལྷའི་གཉན་སྟག་དམར་པོ། ལྷ་བཙན་རྒོད་རྒྱལ་
མཐོན་པོ། བྱང་རི་དགྲ་རྒོད་མདུང་རྩེ། བྲག་དཀར་ལྷ་རྩེ་དགྲ་འདུལ། ཐང་འདུས་དཔའ་
བོ་དགྲ་འདུལ། འབྲི་ཚེས་ཁྱུང་གྲགས་དགྲ་འདུལ། ཁེབ་ཆེན་དཔའ་བོ་དགྲ་འདུལ།
གཏེར་སྲུང་རྡོ་རྗེ་དགྲ་འདུལ། གཡུ་ལུང་རྡོ་རྗེ་དགྲ་འཇོམས། སེང་ཁྲི་རྡོ་རྗེ་བདུད་
འཇོམས། དགྲ་འཇོམས་རྡོ་རྗེ་ཐོག་རྒོད་རྩལ། གེས་ཀྱི་དོམ་མགོ་གླང་ཞོན། མདུང་རྩེ་ཧ་
ལ་ཐོག་རྒོད། རྡོ་སྙིང་རལ་བ་རྩེ་དགུ། གནམ་མཐའ་རྡོ་རྗེ་དྲག་རྩལ། སྲིན་མོ་འཇིགས་
བྱེད་འབར་མ། རྫ་དམར་ཤན་པ་ཀི་འདེབས། རྩིས་ཀྱི་ཤན་པ་སྲོག་ལེན། རྫ་ནག་ཤན་པ་
ཁྲག་འཐུང་སོགས་དང་། ཡང་ཆེ་བཙན་ཚོགས་སུ་སྡེབ་པའི་ཚུལ་ཅན་བྱེ་མ་ངང་རི་སྤུན་
གསུམ། བཙན་རྒོད་ཆེ་བཙན་སྤུན་གསུམ། འབྲོང་ངུར་ལྷ་རྩེ་སྤུན་གསུམ། ཅོག་རིའི་
རྫ་རྒྱལ་སྤུན་གསུམ། དྭངས་ཀྱི་རི་དམར་སྤུན་གསུམ། རྡོ་སྟོད་རི་སེར་སྤུན་གསུམ། མ་
འཛིའི་རྫ་ལྕམ་སྤུན་གསུམ། བྲག་རའི་མཁའ་འགྲོ་སྡེ་ལྔ་སོགས་དང་། ཡང་ནོར་འཕེལ་
གཡང་གི་རྐྱལ་བ་ཕྱུག་མོའི་མིང་གིས་མཚན་པ་ཨ་གནམ་རི་བཙན་ཕྱུག་མོ། གེས་སྟོད་རྫ་
བཀྲ་ཕྱུག་མོ། འཛམ་གླིང་ཀླུ་རི་ཕྱུག་མོ། སྤེན་ནེའི་རི་བཀྲ་ཕྱུག་མོ། ཐུ་ལུམ་རི་རྒྱལ་ཕྱུག་
མོ། འབྲིང་ངེའི་དེའུ་དཀར་ཕྱུག་མོ། འགུ་ཡའི་ནགས་རྒྱལ་ཕྱུག་མོ། སྟག་ལུང་རི་རྒྱལ་
ཕྱུག་མོ། ཁང་བའི་དར་འཛོམས་ཕྱུག་མོ། སྤེན་མའི་གཡུ་རྒྱལ་ཕྱུག་མོ། མཁར་ཆེན་
དེའུ་དཀར་ཕྱུག་མོ། གཡང་ཆེན་རི་རྒྱལ་ཕྱུག་མོ། སྟག་རིའི་འབྲི་བརྒྱ་ཕྱུག་མོ། སྨར་གྱི་
གསེར་ཟོམ་ཕྱུག་མོ་སོགས་དང་། ཡང་ཐོས་པ་ཙམ་གྱིས་དྲེགས་པ་མོ་རྒྱུད་ཀྱི་གཞི་བདག་
145



དབ
དང བའི
བཙན་
གཡུ་དྲུག་དཀར་དཔེ་ཚོགས། །
ཏུ་གོ་རུང་བ་གཟུ་མོ་ལྷ་གཡང་སྒྲོལ་མ། བཙུན་མོ་ཨ་མཐོ་མདངས་ལྡན། ཁྱི་འབྲིའི་སྨུག་
མོ་སྤུན་གསུམ། ཆེན་མོའི་བྲ་ལྕམ་སྡེ་ལྔ། སྨར་གྱི་གཉན་མོ་ཀ་དཀར། སྨན་བཙུན་ལུག་
སེ་ལྷ་མོ་སོགས་དང་། ཡང་མིང་ཙམ་ཐོས་པས་སྣང་བརྙན་ཁྱད་པར་བ་སྐྱེ་བོའི་ཡིད་ལ་
ཧར་གྱིས་བཞེངས་པར་བྱེད་པའམ་མཛེས་ཚོར་ཐུན་མོང་མ་ཡིན་པ་སྐྱེད་པར་བྱེད་པ་ལ།
བྱང་རི་རྒོད་པོ་གཤོག་ཡག སྙི་ལུང་གནམ་མཐའ་སྔོ་རིང་། ཁྲ་ཕུ་འཛམ་གླིང་ལ་ཁ། ཧུ་
ལའི་གཡག་མགོ་གནམ་བཏགས། འབྲུག་མོའི་ར་མ་གྲུ་ཁྲིད། སྟོང་གི་ལབ་ཙེ་ཁྲབ་གྱོན།
དཀར་ལའི་གོ་བ་མདུང་བཟུང་། སྐྱ་རེངས་གནས་པོ་འཕྱོར་ཡག འཇའ་ཤིང་ནགས་
མར་ཁུའི་ཡོལ་བ། ལྷོ་བྲག་རའི་སྟག་མཆེ་ཟགས་ཡག་སོགས་མདོར་ན་རྩེ་མོས་ཉི་ཟླའི་
རྒྱུ་ལམ་འགོག་སྙམ་གྱི་རྔམ་བརྗིད་ལྷུན་པོའི་ཕྲེང་བ་ཚར་དུ་དངར་ལ། རི་རྩེ་མཐོ་ཤོས་རྨ་
རྒྱལ་གངས་ཀྱི་རི་བོ་ལྟ་བུ་མཚོ་འཕགས་སྨི་ཚད་དྲུག་སྟོང་ཉིས་བརྒྱ་ལྷག་ཏུ་སོན།
ཆུ་བོ་ལ་ནི་བོད་ཀྱི་ཆུ་ཆེན་གཉིས་པ་ཨ་རིག་དགེ་བཤེས་ཆེན་མོ་སོགས་ཀྱིས་བྱང་
ཆུང་སེམས་དཔའ་རྨ་ཆུ་ཞེས་པར་འབོད་པ་རྨ་ཀླུང་གསེར་ལྡན་ཕྱུག་མོ་དང་། སྨར་ཆུ། རྡོ་
ཆུ། སྙི་ཆུ། གསའ་ཆུ། ཁོ་ཆུ། སྟོང་ཆུ། དབྱིག་ཆུ། རྐྱང་ཆུ། མདོ་ཆུ་སོགས་ཆུ་བོ་ཆེ་གྲས་
གྲངས་སུ་བགྲངས་པ༣༦ཙམ་ཡོད་པ་ལ། ལ་ལ་ནི་གཡང་གཟར་སོགས་ལས་དྲག་ཏུ་འབབ་
པ། ལང་ལོང་ཁོལ་བ། གཏུམ་པོར་འབྲུབ་པ། རྦ་རླབས་ཕ་ལོང་ལྟ་བུ་འཕྱོ་བ་དག་དང་
ལྡན་པ། ཁ་ཅིག་ནི་ཀླུང་ཆེན་ཉལ་འགྲོ་དལ་གྱིས་འབབ་པ། ཁྱོན་ཡངས་པ་རྔམ་གནག་པ།
འགྲམ་དུ་རྒྱུ་ཚེ་ས་གཞི་ཧྲིལ་པོ་ཡོམ་པོར་བགྲོད་པ། འཁྱོམ་པོར་རྒྱུ་བ་ལྟ་བའི་ཚོར་བ་སྐྱེད་
པ། འགའ་ཞིག་ནི་སྤང་ཐང་ཁོད་སྙོམ་པ་དག་ན་ལྷུང་ལྷུང་མེ་ཏོག་འཐུ་བའི་ཚུལ་གྱིས་རྒྱུ་བ་
དྭངས་པ་བསིལ་བ་གཙང་བ་མཉེན་པ་སོགས་ཡན་ལག་བརྒྱད་ལྡན་གྱི་རང་བཞིན་རྫོགས་པ་
བཅས་སུ་ཡོད་ལ། དེ་དག་ལས་རྨ་ཆུ་གཅིག་པུའི་ཁུལ་ཁོངས་ཀྱི་བཞུར་ཚད་ཀྱང་སྤྱིའི་ལེ་
བར་བདུན་སྟོང་དྲུག་བརྒྱ་ལྷག་ཏུ་སོན་པས། ད་ལྟ་ལྟར་ན་སའི་རྩི་བཅུད་རིན་པོ་ཆེ་ཆུ་ཀླུང་
146



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -E
ཆེ་ཆུང་གི་ཐོན་ཁུངས་ཤིན་ཏུ་འབེལ་བ་ཡུལ་གྲུ་མང་པོ་ལས་ཁྱད་དུ་ཐོན་པར་ཡོད།
མཚོ་དང་མཚེའུ་ཡང་བོད་ཡུལ་སྤྱི་ན་གྲགས་པ་ཐོན་པ་མཚོ་སྐྱ་རེངས་དང༌། སྔོ་
རེངས། གྲོ་རེངས། སྟོང་རིའི་མཚོ་ནག བེ་རིའི་དུག་མཚོ་སོགས་ནས། ཝ་གཞུང་ཚྭ་
མཚོ་གོང་འོག་བར་གསུམ། སྙི་ཡི་མཚོ་ཁྲ། འཇིགས་ཀྱི་བྱིའུ་མཚོ། སྔོ་མཚོ་གོང་འོག རྨ་
ལུང་མཚོ་རྒན། རག་ཥའི་མཚོ་མོ། ཉ་རྒན་པདྨ་འོད་མཚོ། མཚོ་སྨན་གཡུ་འབྲུག་ཁ་
ཆུ། ཀླུ་མོ་དུང་སྐྱོང་དཀར་མོ། སྨར་གྱི་མཚོ་སྨན་རྣམ་བཞི། མདོ་ཡི་ཁྱུང་གཤོག་གཡས་
གཡོན་སོགས་གཡུ་ཡི་ཕྲ་ཚོམ་བཏབ་པ་ལྟ་བུའི་མཚོ་མོ་སུམ་བརྒྱ་དྲུག་ཅུར་གྲགས་པ་དང་།
ལན་ཚ་སོགས་བྲོ་བ་སྣ་ཚོགས་དང་ལྡན་པ། ལྗང་མཐིང་སོགས་ཁ་དོག་དུ་མར་འཆར་བ།
ད་ལྟ་མཐོངས་དབྱིངས་ལས་བལྟས་ཚེ་མེ་ལོང་དང་པི་ཝང་དང་མེ་ཏོག་དང་ནོར་རྐྱལ་དང་
ཤང་ལང་དང་ལྗོན་པ་སོགས་ཀྱི་སྤྱི་དབྱིབས་ངོ་མཚར་བ་དག་དང་ལྡན་པ་ལ། རྒྱའི་སྔ་མའི་
ཡིག་ཚང་ན་ཡང་བརྒྱ་གྲངས་ལས་བརྒལ་ཞིང་། མཚོ་མཚེའུ་མཉམ་བསྡོམས་ཀྱི་ངོས་ཁྱོན་
སྤྱི་ལེ་ཉིས་སྟོང་ལ་ཉེ་བ་ཙམ་ཡོད་པར་སྨྲས་འདུག་ལ། ད་ལྟའི་བརྩི་ཚུལ་ཞིག་ལ་རྨ་སྟོད་
རྫོང་གཅིག་པུའི་ཁོངས་སུ་ཡང་མཚེའུ་སྟོང་ཕྲག་ལས་བརྒལ་བར་བཤད་པ་ཡོད་དོ། །
དེ་བཞིན་རྟ་སྒང་ཚིགས་ལམ། སྙི་ཐང་ན་ལམ། པེ་ཡང་སྒང་ལམ། རྨ་སྨར་ཤར་
ལམ། རྒྱུ་དར་ལྷོ་ལམ། རྨ་གསེར་ནུབ་ལམ། སྟོང་དབྱིག་བྱང་ལམ་སོགས་སྔ་མའི་
དུས་ཀྱི་རྒྱ་ལམ་ཆེན་པོ་དཀྱིལ་འཁོར་ལ་ཐིག་བཏབ་པ་ལྟ་བུའི་ལམ་ཆེན། རྟ་ཚོགས་
གངས་ལ། བཀྲ་ཤིས་ལ་རིང་། ཁྱི་འབྲིའི་རྫ་ལ། ཁྲ་ལ་ཀ་ཁ། ངང་བའི་གློ་འབུད། སྨར་
འཛོམས་ཉག་ག རྡོ་ཁྲབ་ཉག་ཆེན། སྙི་དར་རྨ་འབྲིའི་འབུད་ཆེན། བསང་ཁྲིའི་ལུང་
བཟང་ཉག་ག་སོགས་རི་ལུང་ལ་ཡོལ་བ་འཐེན་པ་ལྟ་བུའི་ལ་མོའམ་མདའ་མོ་ས་ཟུགས་
ལ་ལྟོང་ཁ་བཏོད་པ་ལྟ་བུའི་ཉག་ཆེན། སྟོང་དབྱིག་ཚིགས་པ། སྙི་དར་ཚིགས་པ། ཟླ་སྙི་
གོང་ཁ། གཟིག་མའི་ཁྲ་རིང་རི་རྒྱུད། འཁོར་གྱི་རྫ་རྒྱུད་རིང་མོ། བྱང་རྫ་ཆེན་ཁུ་བྱུག་
147



ཀ
གཡུ་དྲུག་དཀར་དཔེ་ཚོགས།
རི་རྒྱུད་སོགས་ལུང་དང་ལུང་ཆེན་བར་གྱི་སའི་རྒལ་བ་ལྟ་བུར་གྱུར་བའི་ཚིགས་སྒང་རིང་
མོ། སྟོང་ད་ཟི་དབྱིག་སྡོམ་འདུས་གསིང་། ཁོ་བྱ་གསེར་སྤེན་མའི་འདུས་གསིང་། སྨར་
དང་འབྲིང་རྒྱུ་ཚའི་འདུས་གསིང་སོགས་དང་། སྤེན་མའི་གོང་གསིང་། སྙི་ལག་གོང་
གསིང་། བུ་དོན་འབུད་གསིང་། གཞན་ཡང་ལྡིར་ཛའི་ཉ་མོ་ཁུགས་རིང་། གཤའ་ཡི་
ཀི་ཉ་རིང་མོ། རྒྱུ་ཡི་ཧ་ལུང་རིང་མོ་གསུམ་གྱི་ཚིགས་འཛོམས་གཅིག་ཏུ་སྦྲེལ་བ་གླིང་ས་
རིང་མོ་རྣམ་གསུམ་དུ་གྲགས་པ་སོགས་ཆུ་བརྒྱ་ཟམ་འོག་གཅིག་ཏུ་འདུས་པ་ལྟ་བུའམ་ཤྭ་
སྒྲོ་སྨུག་པོའི་ཁ་མདུད་པ་ལྟ་བུའི་དབྱིབས་སུ་འཆར་བའི་འདུས་གསིང་ཆེན་པོ། རྟ་རྫོང་
ནགས་འགགས། བག་མའི་ཆུ་འགགས། ཕྱོགས་བཞིའི་བྲག་འགགས་སོགས་མཚམས་
བཞིའི་རྒྱ་སྒོ་གཏན་པ་ལྟ་བུའི་འགགས་ཆེན། ངང་བའི་གཤོག་ཐང༌། རྒྱུ་དར་གསེར་
ཐང་། སྒོ་མོའི་ན་ཐང༌། ཨ་ཕྱི་དུག་ཐང་། དར་གཞུང་འདམ་ཐང་། དཔལ་ཡུལ་དར་
ཐང་། སྨར་ཤོད་སེ་ལེ་ཐང་། སྨར་གྱི་ལྕགས་རི་ཐང་། སྨིན་མོའི་མེ་ཏོག་ཐང་། དགུ་
སྟོད་རྩི་ཞག་ཐང་། སྟག་ཐང་མར་ཁུ་འཁྱིལ་ཡག རྨ་བཀྲ་ཤིས་གསེར་ཐང་རིང་མོ། རྨ་
ཀ་ལིའི་ལྷ་ཐང་ཕྱུག་མོ་སོགས་དཀྱིལ་འཁོར་ཆེན་པོ་ཞལ་ཕྱེས་པ་ལྟ་བུའི་ཐང་ཆེན། བྱ་
ལོའི་སྐྱུར་འཕྲང་། མཛོ་མོའི་དགུ་འཕྲང་། ཉི་ཟླ་གནམ་འཕྲང་། སྙི་ཆུའི་གྲུམ་འཕྲང་།
དར་གྱི་ལྕགས་འཕྲང་སོགས་བགྲོད་པར་དཀའ་བ་ཆེད་དུ་བྱས་པ་ལྟ་བུའི་གཅན་འཕྲང་
དོག་པོ། དྲུག་ཆེན་སུམ་མདོ། དར་ལག་རྒྱས་མདོ། སྟག་གཟིག་ཁ་མདོ། ཕག་གེའི་གད་
སྡིངས་སུམ་མདོ། འབྲིང་སྟོད་རྫ་འབྲིང་སུམ་མདོ། གས་ཀྱི་མ་མོའི་སུམ་མདོ། ཁོས་རིང་
སྙན་མོའི་སུམ་མདོ། རྨ་རྩེ་ལ་གསེར་གྱི་ཁ་མདོ་སོགས་སྒྲོག་སུམ་ལག་ཐང་ལ་འཕངས་
པ་ལྟ་བུའི་མདོ་ཆེན། སྒོ་མོའི་ན་གཞུང་། ཀླུ་ནག་ན་ཆེན། སྙི་གཞུང་ན་རྒན། ཁྲུང་
ཚང་ན་བ། བྲག་ནག་ན་རིང་། ལྷས་རིང་ཁྲུང་དཀར་ན། སྨར་རྫ་ཀླུ་ཡི་ན། རྟ་ཆད་རྟེའུ་
ལིའི་ན་སོགས་ཀོ་མོག་མེ་ཏོག་གིས་བརྒྱན་པ་ཁྲུང་ཁྲུང་དང་ངང་བའི་འདུ་གནས་སུ་གྱུར་
148



%
%
FWQ843653a
{Y
al49 >74}}}9839-844-13}A $
38-838914991 བྷིf33 38935
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། rg
བའི་ན་བ་ཆེན་མོ། སྟག་མོའི་ཡང་རྫོང་། ཕག་ཀའི་སྦས་རྫོང་། བྲག་དཀར་གསང་རྫོང་།
འབྲིང་མོའི་རྟ་རྫོང་སོགས་གཡུ་རྩེའི་རྫོང་ཆེན་བཅོ་བརྒྱད་དང་། དབྱིག་ཐང་སྦུབ་རྫོང་
སོགས་རྙེད་པར་དཀའ་བ་མངོན་གབ་གསང་གསུམ་གྱིས་མཚན་པའི་རྫོང་དང་ཡང་རྫོང་།
མཛོ་མོའི་ཆུ་ཕྱར། ཀླུ་ཡི་ཆུ་འབབ། སྦལ་བའི་ཆུ་ཕྱར། རྡོ་ནག་མདུང་རྩེའི་རྦབ་ཆུ་
སོགས་སའི་བཅད་ཁ་དང་བང་རིམ་གྱི་གཡང་ལས་དཔངས་སུ་ལྷུང་སྟེ་འབབ་པའི་འཕྱར་
འབབ་ཀྱི་ཆུ་བོ་ངོ་མཚར་བ། སྙི་སྟོད་ཆུ་ཁོལ། དགུ་སྟོད་སྨན་ཆུ། མཛོ་མོའི་ཆུ་ཚན།
ཕག་གེའི་སྨན་ཆུ། རྨོག་གི་སྨན་ཆུ། གས་རོམ་ཚ་ཆུ། སྦྲུལ་ཚང་སྨན་ཆུ། གཙང་ཆེན་
སྲིན་མོའི་སྨན་ཆུ་སོགས་ནད་འཇོམས་ཟུངས་ཁམས་གསོ་བའི་རང་བྱུང་སྨན་ཆུ་གྲང་
མོ་དང་ཁོལ་མའི་རིགས་ཀྱང་བཅུ་ཕྲག་དུ་མའི་གྲངས་སུ་རྫོགས་པ་སོགས་གནའ་བོའི་
མི་རབས་སྔ་མས་ཕྱོགས་སྡོམས་བྱས་པའི་ས་མིང་གི་རྣམ་གྲངས་ཤིན་ཏུ་མང་ཡང་རེ་རེ་
བཞིན་བགྲང་གིས་ངལ་བས་རེ་ཞིག་དེ་ཙམ་གྱིས་འཐུས་པར་བྱས་སོ། ། །
ཡང་ས་ཁད་མཐོ་བར་ནེའུ་གསིང་མེ་ཏོག་གིས་བརྒྱན་པའི་གཟས་རི་དང་རྩྭ་ཐང་
མཐའ་ཀླས་པས་རང་སྐྱོང་ཁུལ་གྱི་མངའ་ཁོངས་སྤྱིའི་བརྒྱ་ཆའི་བརྒྱད་ཅུར་ཉེ་བ་ཟིན་
ཅིང་། དམའ་བའི་སྨན་ལྗོངས་རླན་དྲོད་འཛོམས་པར་གདོད་མའི་ནགས་ཀློང་སྟུག་པོས་
ཀུན་ནས་དཀྲིགས་པ་ཧག་ཐ་སུམ་ཅུའི་རྒྱ་ཁྱོན་དུ་བརྐྱངས་ཤིང་། རྒྱས་པའི་ལྗོན་པ་ལྷམ་
སྨི་ཁྲི་ཕྲག་དྲུག་བརྒྱར་ཉེ་བ་ཡོད་དོ། །རི་ཐམས་ཅད་ལས་ལ་ལ་ནི་རྩེ་མོ་ཞུ་མ་མྱོང་བ་
གདོད་མའི་གངས་འཁྱགས་ཀྱིས་ཞུན་མར་གཡོགས་པ། ལ་ལ་ནི་རྫ་བྲག་རྔམ་གནག་པ་
ནམ་མཁའི་མཐོངས་སུ་གྱེན་སྟབས་སུ་བསླངས་པའི་རྩེ་མོ་དག་ཏུ་གཅན་གཟན་རི་དྭགས་
ཀྱི་རྒྱུ་བའང་ཡུན་རིང་དུ་སྤངས་པས་མེ་མདའི་སྒྲ་དང་ཀི་སྒྲ་གཅོམ་དྲག་པོས་ཀྱང་རྫ་ཉིལ་
རྡོ་ཞོག་གི་རྒྱུ་བྱེད་པ། སྲིབ་རི་མཐོན་པོ་ཁ་བྱང་འཁོར་གྱི་ལུང་ཕྲན་དག་ན་དབྱར་ཟླ་མགོ་
མའི་དུས་ནའང་ཞུ་བ་མེད་པའི་ཆབ་རོམ་དུམ་བུ་དག་རྐན་གཟར་དུ་འཕྱངས་པ། ས་ཁད་
149



བ་༣
གཡུ་དྲུག་དཀར་དཔེ་ཚོགས།
བ
%
8
མཐོ་བའི་བྱང་ཐང་ན་དགུན་དུས་དག་ཏུ་ཙག་ལྡོམ་ཞེས་པའི་ལྷགས་པ་སྐྱ་སང་སང་གི་ཁ་
དོག་མཐོང་དུ་ཡོད་པ་ཤར་མར་རྒྱུ་ཞིང་དེའི་ཀློང་དུ་ཚུད་པ་ན་གཡག་པོ་སོ་དྲུག་ཡིན་ཀྱང་
འགྲེང་འགྲོ་མི་ནུས་པར་ཞྭ་ཀུམ་ཏེ་ས་དེ་མུར་སྡོད་དགོས་པའི་ངར་ཤུགས་དང་ལྡན་པ།
གོང་སྨྲས་མགོ་ལོག་རོང་གི་ནགས་ཀློང་ཆེན་པོ་དག་ན་མཁའ་དབུགས་གཤེར་བག་ཆེ་
ཞིང་དྲོད་ཁུལ་དམན་པ་དག་དང་ཆ་འདྲ་བའི་ས་དྲོད་མངའ་བ་ལྷོ་མོན་རོང་གི་ཁྱད་ཆོས་
རྫོགས་པ་སྟེ། མདོར་ན་མཁས་པ་ཀ་དག་གིས་སྟོད་ཕྱོགས་སུ་རྩི་སྨན་གྱི་སྣུམ་བག་ཆགས་
པའི་སྤང་ལྗོངས་ཀྱིས་ཡིད་དབང་འགུགས་པ། སྨད་ཕྱོགས་སུ་ནགས་ཚལ་གྱི་ཚང་ཚིང་
འཁྲིགས་པས་འཇིགས་རྔམ་གྱི་ཉམས་བརྒྱ་འབར་བ་ལ། རེ་འགའ་ནི་སྐྱེ་ལྡན་དཔངས་
མཐོ་དཔུང་གིས་མཐུག་པའི་རྩི་བཅུད་དག་གིས་གསེར་མདངས་ངོམ་པ། རེ་འགའ་ནི་
དབྱིག་ལྡན་རྡོ་ཡི་ཞུན་མར་རྣོ་ལྕགས་ཀྱི་ཕུར་བ་བཏབས་ཀྱང་ཚ་ཚ་འཕྲོ་བ། འདབ་ལྡན་
ཁ་བ་དཀར་པོའི་མེ་ཏོག་གི་ཆར་བ་དུས་སུ་འབབ་པ། བསིལ་ལྡན་དར་གྱི་ན་བཟས་
བགྲོད་དཀའི་ཆུ་ལ་ཟམ་པ་འཛུགས་པ། སྟོབས་ལྡན་ལྷགས་རླུང་དར་མས་སྐབས་རེར་སྐྱེ་
འགྲོའི་རྒྱུ་ལམ་ཡང་འགོག་པ་སྟེ་ཞེས་བྲིས་པ་དང་། ཡུལ་འདི་ཀའི་སྨྲ་བའི་དབང་ཕྱུག་
ཆེན་པོ་རྡོ་གྲུབ་ཆེན་འཇིགས་མེད་བསྟན་པའི་ཉི་མའི་གསུང་མགུར་དུ། རྩྭ་སྐྱ་ཁ་བས་
གཡོགས་པའི་གསིང་སྟོང་ན། །ཕོ་རོག་ལྷགས་རླུང་འགམ་པ་སྙིང་རེ་རྗེ། །བྱིན་ཆགས་
ཐང་ཤིང་ཕྱུག་མོའི་ནགས་ཁྲོད་ན། །ཁྭ་ཏས་ཉི་ཤིག་འཐུ་བ་ཡེ་རེ་འཕྱ། །ཞེས་གསུངས་པ་
ཇི་བཞིན་པ་ཞིག་ཏུ་ཡོད་དོ། །
，
གཉིས།
དེ་ལྟ་བུའི་གནས་མཆོག་དེ་ལ་བརྟེན་ཅིང་ཉེ་བར་འཚོ་བའི་སྐྱེ་དངོས་རི་དྭགས་
15O



ཡུལ་ཐང
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ༼#
གཅན་གཟན་དང་། སྒོ་ཕྱུགས་ཀྱི་རྣམ་གྲངས། རྩི་ཤིང་ལྗོན་པའི་རིགས་སྣ། གཞན་སའི་
སྟེང་འོག་གི་གཏེར་ཁ་སྣ་ཚོགས་རིན་པོ་ཆེའི་གན་མཛོད་དུ་གབ་པ་སོགས་ཀྱང་ཤིན་ཏུ་
མང་ཡང་འདི་གར་བྱེ་བྲག་ཏུ་སྨྲ་བ་བསྐྱུངས་མོད། རི་ཆུའི་ཁམས་དང་གཅིག་ཏུ་འབྲེལ་
བ་མཐོ་སྒང་གི་རྐྱང་འབྲོང་གསའ་དང་ཨ་ལག་དར་ཝ་སོགས་དང་། དམའ་བ་པད་མའི་
ནགས་ཚལ་སོགས་སུ་དྲོད་ཁུལ་གྱི་སྲོག་ཆགས་ནགས་ཀྱི་གསེར་སྤྲེལ་དང༌། ནགས་
བེའུ། ཤྭ་རྒྱ་དང་རྭ་རྒྱ་སོགས་ཡོད་ལ། ད་དུང་གསའ་བན་དེར་གྲགས་པའི་གཅན་གཟན་
ལྐོག་གྱུར་གྱི་གདོང་འབག་ཅན་ཡང་ཡོད་པར་གྲགས་པ་དང་། གོ་ལ་ཆེན་མོའི་ཁམས་ན་
ད་ལྟ་གནས་འདི་ཉིད་མ་གཏོགས་གཞན་དུ་མ་མཐོང་བའི་ངོ་མཚར་འདབ་ཆགས་གཟི་
བྱིའུ་ཞེས་པར་གྲགས་པ་སོགས་ཀྱང་ཡོད་དོ། །ཡང་ཁུལ་ཁོངས་མང་ཤས་སུ་སྔོ་སྨན་རྩི་
ཤིང་དང་ལྗོན་ཤིང་གི་རིགས་སྣ་ཕུན་སུམ་ཚོགས་ཏེ། ཆེད་ལས་པ་དག་གིས་བརྟགས་པ་
ལྟར་ན་གཉན་པོ་གཡུ་རྩེའི་ཉེ་འཁོར་གཅིག་པུར་ཡང་སྐོགས་སོན་རྩི་ཤིང་གི་རིགས་བརྒྱ་
ཕྲག་བདུན་ལ་སོན་པ་དང་བཅས་ད་ལྟ་ངོས་འཛིན་ནུས་པ་སྟོང་ཕྲག་ལས་བརྒལ་བ་ཞིག་
ལེགས་པར་རྙེད་ཡོད། གཞན་སྨན་རྫས་རྩ་ཆེན་དབྱར་རྩྭ་དགུན་འབུ། བཙན་གྱི་ཤ་མོ་
ལུག་གྲོད། འོ་སེ་ཇ་ལོའི་ལྗོན་པ། གཡུ་རྩེའི་ཨུཏྤལ་སྔོན་པོ་སོགས་མཐོང་བ་དཀོན་པའི་
རྩི་ཤིང་གི་རིགས་ཀྱང་དུ་མ་ཞིག་ཡོད་དོ། །
གཞན་ཡང་མ་བཅོས་དམངས་ཁྲོད་དུ་གྲགས་པའི་སྲོལ་རྒྱུན་ངོས་འཛིན་ལྟར་ན་
གོང་སྨྲས་བཞིན་གྱི་གནས་རི་གྲགས་པ་ཅན་སོགས་ལ་ལྷའམ་བཙན་དང་ཀླུ་སོགས་སྡེ་
བརྒྱད་མི་མ་ཡིན་གྱི་སེམས་ཅན་ཅི་རིགས་གནས་ཤིང་འཁོར་བར་གྲགས་ལ། དེ་བཞིན་
ངག་རྒྱུན་དུ་མཚོ་དང་མཚེའུ་དུ་མར་རི་གླང་མཚོ་གླང་ཟེར་བ་གླང་དང་འདྲ་བའི་རིགས་
དང༌། ཆུ་བོ་ཆེན་པོ་ལ་ཉ་རིགས་ཁྱད་པར་ཅན་སྨར་གྱི་རྨོས་ཉ་དང་། ཙིར་དུ་གྲགས་པའི་
ཆུ་གནས་སྲོག་ཆགས་བོངས་ཆེ་བ་དག་གནས་པར་བཤད་ལ། གཞན་ལྐོག་གྱུར་ངོ་མཚར་
151



p| གཡུ་དྲུག་དཀར་དཔེ་ཚོགས།
ཆེ་བའི་གཏམ་ལ། མི་ཡི་རྒྱུ་འགྲུལ་ཉུང་བ་དབེན་སྟོང་གི་གནས་དག་ན་མི་རྒོད་ཟེར་བ་
དང་། མི་ལ་དེའུ་ཙེ་ཟེར་བའི་སེམས་ཅན་བྱིས་པ་ཆུང་ངུ་ཤ་མདངས་དཀར་ལ་སྐྲ་རིང་
པོ་སིལ་བུར་ཁྲོལ་བ་ཅན། སྨན་མོ་ཟེར་བའི་བུད་མེད་ཀྱི་ལུས་ཅན་མེ་སོགས་སྤྱོད་ཤེས་
པ་རྟག་པར་སྐྱོ་ཡུས་བསྟེན་པ་ཅན། བྱང་ཐང་སོགས་སུ་རྔོན་པ་དག་ལ་གྲོགས་དན་དང་
དངོས་གྲུབ་སྟེར་བར་བྱེད་པ་ཨ་སྟག་ཀླུ་མོར་འབོད་པའི་བུད་མེད་མཛེས་སྡུག་ཅན། རྒྱལ་
མོ་ཕོ་རོག་གདོང་ཅན་དུ་གྲགས་པ་རྫ་རྒྱུད་མཐོན་པོ་སྨུག་པས་གཡོགས་པའི་ས་ན་ལུག་
ཁྱུ་ཡན་པར་རྒྱུ་བའི་རྗེས་སུ་ཤིན་ཏུ་སྙན་པའི་འབྲོག་གླུ་ལེན་བཞིན་འགྲོ་བའི་མཛེས་མ་
གཟུགས་ཀྱིས་སྒེག་པ་སོགས་ཡོད་པར་གྲགས་ལ། ཁྱད་པར་དུ་གད་ངོས་དང་ཕུག་པ་དག་
ན་བསྐལ་བ་དུ་མར་འགོག་སྙོམ་ལས་མ་ལྡང་པར་གྲགས་པའི་ཉན་ཐོས་གོག་པོ་ཟེར་བ་མི་
རྒན་གྱི་རྣམ་པ་ཅན་སྐྲ་དང་སེན་མོ་ཤིན་ཏུ་རིང་བ་སྲོག་གི་དབང་པོས་བཟུང་མིན་རྣམ་
འབྱེད་དཀའ་བ་རེས་མཐོང་རེས་མི་མཐོང་བ་ཡང་ཡོད་པ་ཡོངས་གྲགས་ཙམ་དུ་སྨྲ།
འགྲོ་བ་མི་ཡིས་གནས་འདི་བདག་གིར་བགྱིས་པ་ནི་བོད་ཡུལ་སྤྱི་དང་འདྲ་བར་ཤིན་
ཏུ་སྔ་བའི་དུས་ཤིག་ནས་ཡིན་པར་དཔོགས་ཏེ། རྡོ་ཆས་དུས་རབས་གསར་བའི་དུས་ནས་
གནས་འདིར་མིའི་འགྲོ་བ་ཆགས་གནས་ཀྱི་རྗེས་ཤུལ་རྙེད་ཅིང་། མི་འཚོ་གཞེས་བྱས་པ་
ལས་བྱུང་བའི་སོལ་བའམ་ཐལ་བ་སོགས་ཉེ་བའི་དུས་སུ་རྙེད་པ་འགའ་ཞིག་ལ་བརྟགས་
པ་ལྟར་ན་གནས་འདིར་མི་ལོ་ཁྲི་ཕྲག་ཡར་སྔོན་གྱི་གདོད་མའི་མི་ཁྱུ་ཡི་རྗེས་ཤུལ་ཡང་
ཡོད་པར་རྗེས་སུ་དཔོག་བཞིན་ཡོད། ཡིག་ཚང་དུ་འཁོད་པ་ལྟར་ན་ཡང་རྒྱ་ནག་གི་ཧན་
ཤར་མའི་དུས་སྤྱི་ལོ་མ་ཚུགས་པའི་སྔོན་གྱི་ལོ༡༠༠ཙམ་ནས་རྨ་ཆུའི་འབབ་ཁུངས་འདིའི་
མི་སྡེ་མི་རིགས་ཀྱི་ཟིན་བྲིས་ཡོད་ལ། ཐོག་མའི་རགས་དཔྱད་ལྟར་ན་དེ་ཙམ་ནས་གཙོ་
བོ་བོད་ལྗོང་པ་དག་གནས་འདིར་འཚོ་ཞིང་གཞེས་པ་ལ། རིམ་བཞིན་སྟོད་ཀྱི་ཆ་རྨ་ཆུའི་
འབབ་ལྗོངས་སོགས་སུ་ལྡོང་མི་ཉག་དང་། ལྡོང་བེ་རི། འབྲི་ལྡོང་འཁྲུག་པའི་དུས་ནས་
152



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཟླ་
འབྲི་པ་སོགས་ཀྱང་ཡོད་ངེས་ལ། ཕྱིས་སུ་ལྡོང་སྨུག་པོའི་རུས་རྒྱུད་མདོ་ཁམས་གླིང་གི་
མངའ་ཁོངས་སུ་གྱུར་བ་ཡོངས་གྲགས་དང་། དེ་ནས་ཡང་ལྡོང་བེ་རི་དང༌། རྨ་ཡར་སྟོད་
ཀྱི་རྩེ་བ་རྒྱལ་པོ། ལྕགས་མོ་མགོ་ལོག་པ་སོགས་ཀྱིས་རིམ་པར་དབང་བྱས་པ་ཙམ་མཐོང་
ཐུབ་ལ། སྨད་ཀྱི་ཆ་ཡང་ཡིག་ཚང་འགའ་ཞིག་དང་ས་བབ་སོགས་ལ་དཔག་ན་རྨ་དང་
པོའི་སྨད་རྒྱུད་དང་རྡོ་འཛི་སྨར་གསུམ་སོགས་སུ་དང་པོ་ཉིད་ནས་བོད་ཀྱི་རུས་ཆེན་དྲུག་
ལས་བསེ་ཁྱུང་སྦྲ་ཡི་རིགས་རྒྱུད་ཀྱིས་གཙོ་བོར་མངའ་དབང་བསྒྱུར་ཡོད་དམ་སྙམ་ལ།
རིམ་བཞིན་གླིང་པ་དང་། དེ་ནས་གཉན་སྡེ་དང་། མཁར་བ། བ་ལི་སོགས་ནས་འབྲི་ཡི་
བཙན་སྡེ་མགོ་ལོག་པ་དག་ཆགས་པའི་གནས་གཙོ་བོར་གྱུར་བ་འདྲ། །
ད་ལྟའི་མགོ་ལོག་པ་དག་གི་ཐོག་མའི་མེས་པོ་ལྟ་བུར་འབོད་པ་འབྲི་ལྷ་རྒྱལ་འབུམ་
ཞེས་པ་ཡང་དུས་ཉེ་བའི་ཆ་ཡི་མི་ཞིག་མ་ཡིན་སྟེ། ས་སྐྱའི་འགྲོ་མགོན་འཕགས་པའི་
རིང་ཁོང་ལ་མདོ་ཁམས་ལྕགས་མོ་ཁྲི་དཔོན་གྱི་རྒྱལ་ཐབས་བསྩལ་པ་མཁས་པའི་གསུང་
ན་བཞུགས་པ་ལྟར་དུ་ན་ལོ་ངོ་བརྒྱད་བརྒྱར་ཉེ་བའི་ལོ་རྒྱུས་ཡོད་པ་དང་། དེ་རྗེས་ལྕགས་
མོ་རྒྱལ་རབས་བཞི་པ་གཉན་སྲས་ཕག་ཐར་གྱི་རིང་ལ་སྨར་ཤོད་མ་ལག་དྲུག་གི་བདག་
པོར་གྱུར་ཅིང་ཏཱ་མིང་ཞོན་ཏི་རྒྱལ་པོས་ཐང་ལོ་ཡེ་ཁྲི་དཔོན་གྱི་ཆོ་ལོ་བསྩལ། ཕྱིས་ཁང་
སར་དཔོན་བསོད་ནམས་བསྟན་པ་ལ་སླར་གོང་མ་ཆན་ལུང་གིས་མགོ་ལོག་ཆན་ཧུ་བཅོ་
བརྒྱད་ལས་ཁྲི་དཔོན་བན་ཧུ་ཡི་འཇའ་ས་སྤྲད་པར་བཤད་ལ་མངའ་ཁོངས་རྒྱ་སྐྱེད་ཆེ་ཙམ་
བྱུང་བ་སོགས་ཀྱིས་ས་མགོ་ལོག་གནམ་མགོ་ལོག་ཏུ་གྲགས་པ་ཡང་བྱུང་། དུས་རབས་སྔ་
མའི་ལོ་རབས༢༠བའི་སྔོན་ཙམ་ནས་དམག་ཤེད་ཅན་མཱ་ཇག་དང་འགྲེས་འཁོན་ཆགས་
ཏེ་འཕྲོག་གསོད་ལ་རྒོལ་ལན་གྱི་གཡུལ་འཐབ་ཆེ་ཆུང་གི་རྒྱུན་མ་ལོ་ངོ་བཅུ་ཕྲག་དུ་མར་
བསྐྱངས་པས་ཕྱི་ནང་གི་ཕུན་ཚོགས་ཆེས་ཆེར་ཉམས་གུད་དུ་ཕྱིན། དེ་ལྟ་ན་ཡང་ལོ་རྒྱུས་
སུ་སྲིད་དབང་དང་ཆབ་སྲིད་ཚོགས་པ་ཆེ་བ་དག་གི་ཕྱི་རོལ་ཏུ་ཡུན་རིང་གྱུར་བས། དོན་
153



གཡུ་དྲུག་དཀར་དཔེ་ཚོགས། །
དངོས་ན༡༩༥༢ལོའི་ཡར་སྔོན་དུ་སྲིད་དབང་དང་ཕྱོགས་ཀྱི་དབང་སྒྱུར་གང་གི་འོག་ཏུ་
ཡང་ཡོངས་སུ་མ་འདུས་པར་ཚོ་བའི་ལམ་ལུགས་རང་མགོ་ཐོན་ཙམ་གྱི་ངང་དུ་གནས་
ཡོད་ཅེས་ད་ལྟའི་སྲིད་གཞུང་གི་མགོ་ལོག་ས་གནས་རྒྱས་བཤད་སོགས་སུ་འཁོད།
དེའི་ཕྱིར་ལོ་རྒྱུས་སུ་གནས་འདིར་རྟེན་དང་བརྟེན་པའི་ཚུལ་དུ་རིང་ནས་ཆགས་
པའི་དགོན་གནས་དང་ཆོས་སྒར། རི་ཁྲོད་དང་ཕུག་པ། འབུམ་པ་དང་མཆོད་རྟེན།
བསང་ཁྲི་དང་ལབ་ཙེ། མཁར་རྫོང་དང་གནའ་ཤུལ་སོགས་ཀྱང་ཤིན་ཏུ་མང་བ་སྨྲ་མ་
དགོས། འདིར་དེ་དག་རེ་རེ་བཞིན་མི་སྨྲ་ན་ཡང་སྐབས་སུ་འབྲེལ་བ་གནའ་བོའི་མཁར་
དང་མཁར་ཤུལ་ཁོ་ན་ལ་ཡང་བོན་པོའི་གཡུ་མཁར་རིང་མོ། མར་གོང་ལུག་སྣ་རིང་མོ།
ཚ་ལུང་སྣ་མཁར་སུམ་མདོ། སྨུག་ཆེན་གད་མགོའི་གྱང་མཁར། མཛེས་ཀྱི་ཁྲ་བོ་མདའ་
མཁར། སྐྱིད་རའི་ཀླུ་མཁར། ཁོབ་ལའི་སྒང་མཁར། ཆེན་མོའི་མདའ་མཁར། ཡར་
ཐང་རྡོ་མཁར། ཨ་སྐྱོང་ཐང་མཁར། དབང་རོལ་གྲོང་མཁར། མཁར་ཁྲ་ཙི་མ་སོགས་ད་
ལྟ་ད་དུང་བལྟ་བརྗོད་གཉི་གའི་ཡུལ་དུ་བཞུགས་པའི་གནའ་མཁར་སུམ་ཅུ་ལྷག་ཏུ་སོན་
པ་ནི་ཤིན་ཏུ་ནས་ཀྱང་ཡ་མཚན་པ་མ་བརྗོད་ཐབས་མེད་ཀྱི་གནས་སུ་འཁུམས། དགོན་
སྡེ་ལ་སྔར་གྱི་བོན་དགོན་འགའ་ཞིག་ཤིན་ཏུ་སྔ་བར་སྲིད་ཀྱང་ཇི་བཞིན་སྨྲ་བའི་རྔོ་མི་
ཐོགས་མོད། ནང་དགོན་སྔ་ཤོས་སུ་བགྲངས་པ་མགོ་ལོག་བླ་མ་ཆོས་འབུམ་གྱིས་བོད་རབ་
བྱུང་བདུན་པའི་ཆུ་གླང་སྤྱི་ལོ༡༩༣༣ལོར་བཏབ་པའི་ཨ་སྐྱོང་རྒྱ་དགོན་པ་ངེས་དོན་རྟག་
བརྟན་བཤད་སྒྲུབ་འཕེལ་རྒྱས་གླིང་ད་ལྟ་ད་དུང་བཤད་སྒྲུབ་ཡར་ལྡན་གྱི་ངོར་བཞུགས་
པ་དེ་ཡིན་ལ། དེ་ནས་བཟུང་དཔལ་ཡུལ་དར་ཐང་དགོན་དང༌། ཁྲ་གླིང་དགོན། རྭ་རྒྱ་
དགོན་སོགས་སྔ་འགྱུར་རྙིང་མ་པ་དང་། ཉམས་མེད་བཀའ་བརྒྱུད་པ། རྒྱལ་བ་ཇོ་ནང་པ།
རི་བོ་དགེ་ལུགས་པ་སོགས་སོ་སོའི་རང་ལུགས་འཛིན་པའི་དགོན་སྡེ་བཅུ་ཕྲག་བདུན་
གྱི་གྲངས་དང་ཉེ་བ་ཞིག་གིས་བཤད་སྒྲུབ་ཆོས་སྒྲ་བར་མེད་དུ་སྒྲོག་པས་ཡུལ་ཁམས་མུན་
154



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
པའི་སྐལ་བ་ཕྲོག་པའི་ངང་དུ་ཡོད། ཡང་རྡོ་འབུམ་ལ་ལྗོན་རྒྱས་རྡོ་ཁ། སེར་ཤུལ་རྡོ་
མཁར། སྐྱ་ཤུལ་རྡོ་མཁར། མདོ་ལུའི་རྡོ་མཁར། འགུ་ཡའི་རྡོ་མཁར། ཀླུ་ནག་རྡོ་འབུམ།
སྨག་འཇོམས་རྡོ་ཁ། སེམས་དཔའི་རྡོ་ཆེན། ཀ་ཆེན་སྤྱི་རྡོ། ས་ནག་རྡོ་ཁ། སྟོང་སྐྱབས་
སྐལ་བཟང་རྡོ་མཁར། སྨུག་སངས་བཀའ་འགྱུར་རྡོ་བརྐོས་སོགས་སྔོན་གྱི་དུས་དག་ཏུ་
བཞེངས་མཛད་པའི་གསུང་རབ་རྡོ་མཁར་རྒྱ་ཆེ་བ་བཅུ་ཕྲག་དུ་མ་ཡུལ་མགོ་ལོག་གི་སའི་
སྟོད་སྨད་བར་གསུམ་ཀུན་ཏུ་ཁོད་སྟངས་སྙོམས་པའི་ཚུལ་དུ་བཞུགས་པ་དང༌། རྒྱལ་
བའི་བཀའ་འགྱུར་རོ་ཅོག་རྡོ་བརྐོས་སུ་བགྱིས་པའི་རྡོ་འབུམ་ཡང་བཅུ་ཕྲག་ལྷག་ཏུ་སོན་
པ་ཞིག་སའི་རྟེན་དང་སྐྱེ་འགྲོའི་བསོད་ནམས་ཀྱི་སྐལ་བར་མཆིས་སོ། །ཁྱད་པར་དུ་ཡུལ་
གྲུ་འདི་ག་འཛམ་གླིང་གེ་སར་རྒྱལ་པོའི་འཕྲིན་ལས་ས་ཆེན་པོའི་ཁྱོན་དུ་བརྡལ་བའི་
ལྟེ་བ་ཁྲ་མོ་གླིང་གི་མངའ་ཁོངས་ཀྱི་དབུས་ས་གཅིག་པུར་སྔོན་ནས་ད་བར་གྲགས་པས་
ན། སྟོད་ན་སྐྱ་རེངས་མཚོ་མོ་ནམ་མཁའ་ལངས་འདྲ། སྨད་ན་ལྷ་ལུང་གཡུ་མདོ་པད་མ་
བཞད་འདྲ། བར་ན་རྨ་ཆུའི་འབབ་རྒྱུན་དར་ཐག་འཐེན་འདྲ། ལྷོ་ན་སྐྱེས་རི་གཉན་པོ་
སྐུ་ལྷ་གེ་མཛོད་ལྷུན་ཆགས་པ། བྱང་ན་བླ་རི་བྱིན་ཅན་རྨ་རྒྱལ་སྤོམ་ར་འགྱིང་ལེགས་པ།
དབུས་ན་རྒྱལ་ཐབས་ཕོ་བྲང་སེང་འབྲུག་སྟག་རྩེ་བརྗིད་ཆེ་བ་སོགས་གེ་སར་དཔའ་བོ་
ཆེན་པོ་ཁོང་གི་རྩོད་མེད་ཡོངས་གྲགས་ཀྱི་རྟོགས་བརྗོད་ཆེན་མོ་ལྷ་གླིང་འཁྲུངས་གླིང་ས་
བཟུང་དང༌། རྟ་རྒྱུག་བདུད་འདུལ་ཧོར་འཐབ་དང་བཅས་པའི་རྒྱབ་ལྗོངས་མ་འཁྲུལ་བ་
མཐོང་ཆོག་ས་ཁྲའི་ལམ་དུ་ཇི་བཞིན་བཀོད་པ་དེ་བཞིན་དུ་སྣང་བའི་ཡུལ་གྲུ་ད་ལྟ་ད་དུང་
ས་རྟགས་མ་ཉམས་པ། ས་མིང་མ་འགྱུར་བ། ས་ཤུལ་མ་འཆོལ་པ་བཅས་ཀྱི་ངང་དུ་ཡོད་
ན། དེའི་རྗེས་ཤུལ་དུ་གྲགས་པ་སྟོད་སྨད་ཀུན་དུ་ཁྱབ་ཡོད་པ་སྨྲ་མ་དགོས་མོད་གཞན་
དང་གཞན་ན་བྱེ་བྲག་ཏུ་འཁོད་པས་འདིར་སྨྲ་བ་བསྐྱུངས་སོ། །
155



གཡུ་དྲུག་དཀར་དཔེ་ཚོགས།
གསུམ།
དེ་ལྟར་རི་ཆུ་ཁོར་ཡུག་དེ་ལྟ་བུ་དུས་ཡུན་རིང་པོར་མི་རབས་མང་པོས་བདག་ཏུ་
བཟུང་བའམ་སྣོད་བཅུད་གཅིག་ལ་གཅིག་བརྟེན་བྱས་པ་ལས་འགྲོ་བ་མིའི་ཤེས་རིག་གི་
སྙིང་པོ་ཅན་རི་ཆུའི་རིག་གནས་མཐའ་ཡས་པ་ཞིག་བྱུང་ཡོད་པ་ལས། ཐོག་མར་རི་ཆུ་
མཚོ་སོགས་ལས་མང་པོ་ཞིག་ཡུལ་གཉན་པོར་བཟུང་སྟེ། མཆོད་བསྟོད་བྱེད་པའི་རིག་
གནས་དེ་བོད་སྤྱི་ལ་དར་ཆེ་བ་ལ། གནས་འདིར་ཡང་དེ་བཞིན་ཏེ། གོང་སྨྲས་བླ་རིའམ་
ལྷ་རིར་བགྲངས་པ་ཕལ་མོ་ཆེ་ཞིག་ཡུལ་ལྷ་གཞི་བདག་ཏུ་བཟུང་ཡོད་པ་ལ་དེ་ཚོའི་བསང་
དང་གསོལ་མཆོད་ཀྱི་ཆོ་ག་བན་བོན་ཆོས་ཀྱི་ཕྱག་ལེན་དང་དམངས་ཁྲོད་རིག་གནས་ཀྱི་
ཆ་འདུས་པ་རྒྱ་ཆེ་བ་སྣ་ཚོགས་ཤིག་དར་ཞིང་མ་ཉམས་པའི་ངང་དུ་ཡོད། དེ་ལས་བསང་
ཡིག་གཅིག་པུ་ཡང་བགྲང་གིས་མི་ལངས་ཏེ། ཕལ་ཆེར་གཞི་བདག་རེ་བཞིན་ངག་ཐོག་
དང་ཡིག་ཐོག་གང་རུང་དུ་བྱས་པའི་བསང་ཡིག་རེ་ཡོད་ལ། གཞི་བདག་ཆེ་གྲས་ཡིན་
ཕྱིན་གཅིག་ལའང་བསང་གསོལ་གྱི་ཡི་གེ་དུ་མ་ཞིག་འདུག ཐོག་མའི་འཚོལ་སྡུད་བྱས་
པ་ལྟར་ན་ཨ་མྱེས་རྨ་ཆེན་གཅིག་པུ་ལ་བསང་གསོལ་མཆོད་བསྟོད་ཀྱི་ཡི་གེ་བརྒྱ་ཕྲག་ཏུ་
ཉེ་བ་ཞིག་བཞུགས་ལ། དེའི་ཁྲོད། དུས་ཀྱི་སྔ་བ་ལ་བོད་བཙན་པོའི་དུས་ཀྱི་ནམ་མཁའ་
དང་མཉམ་པའི་མཁས་པ་ཆེན་པོ་བེ་རོ་ཙ་ན་ནས། ཆེ་བ་ལྟར་ན་ལུགས་གཉིས་ཤིང་རྟའི་
མངའ་བདག་ཀུན་གཟིགས་རྒྱལ་མཆོག་ལྔ་བ་དང་། སྣང་མཐའི་ཟློས་གར་ཆེན་མོ་པཎ་
ཆེན་བློ་བཟང་ཆོས་རྒྱན། པཎ་ཆེན་འཕྲིན་ལས་ལྷུན་གྲུབ་བཅུ་བ་ཆོས་ཀྱི་རྒྱལ་མཚན།
མཁས་པའི་དབང་དུ་ན་འཇམ་མགོན་མི་ཕམ་རྣམ་རྒྱལ་རྒྱ་མཚོ་དང༌། ཤིང་བཟའ་པཎ་
ཆེན་དབྱངས་ཅན་དགྱེས་བློ། རྡོ་གྲུབ་འཇིགས་མེད་བསྟན་པའི་ཉི་མ། ཆེན་པོར་གྱུར་བ་
མཁས་གྲུབ་ཆེན་པོ་རཱ་ག་ཨ་སྱས་དང་། ཨ་རིག་དགེ་བཤེས་རྒྱལ་མཚན་འོད་ཟེར། བྱ་
156



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
སྤངས་ཆེན་པོ་ཚོགས་དྲུག་རང་གྲོལ། རྫོགས་སྤྲུལ་མི་འགྱུར་ནམ་མཁའི་རྡོ་རྗེ། ཆོས་རྗེ་
ཀིརྟི་བློ་བཟང་འཕྲིན་ལས། ལཱ་མོ་ཡོངས་འཛིན་བློ་བཟང་མཁས་གྲུབ། གཞན་བོན་གྱི་
བླ་མ་སྐྱང་སྤྲུལ་བསོད་ནམས་བསྟན་དབང་། བན་གྱི་རིག་འཛིན་འཇིགས་བྲལ་བདུད་
འཇོམས་རྡོ་རྗེ་སོགས་གངས་རིའི་ལྗོངས་ཀྱི་ཆེན་པོའི་ཆེན་པོར་གྱུར་བ་དག་གི་མཛད་
གསུང་ཡང་སྨྲས་པས་མི་རྫོགས་པ་ཞིག་མཆིས་པ་ལས་འདི་སྐོར་གྱི་རིག་གནས་ཕུན་སུམ་
ཚོགས་པར་ཡོད་པ་ཕྱོགས་ཙམ་ཤེས་ནུས།
དེ་བཞིན་ཡུལ་ལྷ་མཆོད་བསྟོད་ཀྱི་ལོ་རྒྱུས་ཀྱང་ཤིན་ཏུ་རིང་བར་ངེས་ཏེ། སྤྱིར་བོད་
ཁམས་ཀྱི་ཡུལ་ལྷ་སྤྱི་ཡང་བོད་མི་བུ་གདོང་དྲུག་གི་རུས་རྒྱུད་ཀྱི་བྱུང་བའམ་བོད་ཀྱི་རྒྱལ་
རྒྱུད་གྲོལ་ལུགས་དང་གཅིག་ཏུ་འབྲེལ་བར་བཤད་པ་ཡོད་ཅིང་། མཁས་པ་མཁར་རྨེའུ་
བསམ་གཏན་ལགས་ནས་བོད་རྒྱལ་གཉའ་ཁྲི་བཙན་པོ་དང་སྲིད་པ་ཆགས་པའི་ལྷ་དགུ་
དག་སྤུན་མཆེད་ཡིན་ཏེ། ཁོང་ཚོ་ལྷ་རྒྱུད་དམ་མི་རྒྱུད་གཅིག་ལ་ཐུག་འདུག་གསུངས་པ་
དང་། རུས་མཛོད་མེ་ཏོག་སྐྱེད་ཚལ་དུ་བོད་གདོད་མའི་རུས་ཆེན་དག་ལས་ཞིང་པོ་སྒོ་
སོགས་ཀྱིས་རྟག་ཏུ་བོད་ཀྱི་ཡུལ་ལྷ་མཆོད་བསྟོད་ལ་བརྩོན་པར་བྱེད་ཅེས་བྲིས་འདུག་པ་
སོགས་ལས་དཔག་ཀྱང་བོད་མིས་ཡུལ་ལྷ་བསྟེན་པའམ་དེ་མཆོད་བསྟོད་བྱེད་པ་ཤིན་ཏུ་སྔ་
བ་ཤེས་ཐུབ་ལ། དེ་བཞིན་བྱེ་བྲག་ཡུལ་ཕྱོགས་འདི་གའི་ཡུལ་ལྷ་བསང་གསོལ་གྱི་བྱུང་བ་
ཡང་སྔ་ལ་རྒྱུན་ཆགས་པ་ཞིག་ཡིན་པ་ཤེས་བྱེད་ནི། རྨ་ཆེན་གངས་རི་ལྟ་བུར་མཚོན་ན་
བོད་དུ་བསྟན་པ་སྔ་དར་གྱི་དུས་སུ་གུ་རུ་ཨོ་རྒྱན་པད་མས་རྡོ་རྗེའི་དམ་ཚིག་ལ་མ་བཀོད་
པའི་སྔོན་རོལ་ནས་བོན་ཚུལ་གྱི་ཡུལ་ལྷའི་རྣམ་པ་འཛིན་པ་ཞིག་ཡིན་པ་དཔོགས་ནུས་
ལ། དེ་ནས་གོང་འཁོད་བེ་རོ་ཙ་ནའི་གནས་ཡིག་ཏུ་ཡང་། རི་བོ་དེ་ལ་བསྙེན་སྒྲུབ་བྱེད་
གྱུར་ན། །ལས་བཞི་ལྷུན་གྲུབ་ལྷ་ཞལ་མངོན་སུམ་མཐོང་། །རི་བོ་དེ་ལ་རྣམ་ལྔའི་ཚོགས་
ཕུལ་ན། །ཚོགས་གཉིས་རྫོགས་ཤིང་དོན་གཉིས་མཐའ་རུ་ཕྱིན། །སོགས་གསུངས་པས་
157



གཡུ་དྲུག་དཀར་དཔེ་ཚོགས།
དུས་དེར་མཆོད་བསྟོད་གྱི་ཡུལ་དངོས་སུ་གྱུར་ཡོད་པ་ཤེས། བསྟན་པ་ཕྱི་དར་གྱི་དབུ་དུས་
ལྡོང་པ་གླིང་གི་དུས་སུ་ནི་གླིང་པ་དང་གླིང་གེ་སར་གྱིས་མཆོད་ཅིང་བསྟེན་པའི་ཡུལ་ལྷ་
ཁྱད་པར་བ་ཡིན་པ་ཡོངས་གྲགས་དང་། དེ་ནས་ལྡོང་དབལ་ཤུལ་པའི་མེས་པོ་མདོག་ནག་
གུག་གུ་ར་སྐད་པས་བསྟེན་བྱའི་ལྷ་སྲུང་གཙོ་བོ་ཡིན་ལ་དེ་ལ་དངོས་གྲུབ་ཀྱི་རལ་གྲི་རྩེ་ལྔ་
པ་གནངས་པའང་རུས་མཛོད་སོགས་སུ་གསལ། མགོ་ལོག་པའི་སྤྱི་མེས་ཆེན་པོ་འབྲི་ལྷ་
རྒྱལ་འབུམ་གྱིས་ཀྱང་རྨ་རྒྱལ་སྤོམ་ར་མཆོད་ཅིང་ཡི་དམ་དུ་བསྟེན་པར་བྱེད་ལ། རྨ་རྒྱལ་
སྤོམ་རའི་ལུང་བསྟན་ལ་བསྟེན་ནས་ཡུལ་འདིར་ཕེབས་ཤིང་གནས་ཆགས་པ་ཡིན་ཚུལ་
ལོ་རྒྱུས་ཡིག་ཚང་དུ་འཁོད་ཡོད། དེ་བཞིན་མགོ་ལོག་པས་རང་གི་བླ་རི་ཁྱད་པར་ཅན་
དུ་བྱེད་པ་ཟོ་དོར་གཉན་པོ་གཡུ་རྩེའམ་ཡུལ་གཞན་གྱིས་མགོ་ལོག་རི་བོར་འབོད་པ་འདི་
ཡང་ཡུལ་མི་ལ་ཤིན་ཏུ་སྔ་བ་ལྷོང་ཆེན་ཐར་བ་རྒྱལ་མཚན་ནས་སམ་འབྲི་ལྷ་རྒྱལ་ཕ་བུའི་
དུས་ནས་རྒྱུན་མ་ཆད་པར་བྱུང་བ་ཡོངས་གྲགས་སོ། །
ཡུལ་ལྷ་གཞི་བདག་ལ་འཛིན་པའི་ལྟ་བ་དང་འདུ་ཤེས་ཐད་ཡུལ་ཕྱོགས་འདི་གའི་
དབང་དུ་བཏང་ན་གཙོ་བོར་མཐོང་བའི་རིགས་འགའ་ཡོད་པ་ལས་དང་པོ་ལྷར་འཛིན་
འདུ་ཤེས་ཁྱབ་བརྡལ་ཆེ་ཙམ་ཡོད་སྙམ། དེ་ཡང་རིག་དཔྱོད་པ་ཕལ་མོ་ཆེས་གདོད་མའི་
མིས་རང་གི་ལུས་སྟོབས་དང་ཤེས་པའི་ནུས་ཚད་ལས་རིང་དུ་འཕགས་པའི་རང་བྱུང་
ཁམས་ཀྱི་སྟོབས་ཤུགས་སྣ་ཚོགས་ལ་ཡིན་ལུགས་ཇི་བཞིན་གྱི་གོ་བ་མ་འབྱོངས་ཤིང་
འགྲེལ་བ་དོན་ལ་གནས་པ་མ་སོང་བ་སོགས་ཀྱིས་སྣོད་ཀྱི་འཇིག་རྟེན་གྱི་ཁམས་ནས་རང་
བྱུང་གི་འབྱུང་བ་ས་ཆུ་མེ་རླུང་ནམ་མཁའ་དང་བཅས་པ་ཐམས་ཅད་ཀྱི་རྒྱུད་དང་། ཐ་
ན་རི་ར་བ་ཁང་ཁྱིམ། སྒོ་དང་ཀ་བ་ཐབ་དང་ཐག་པ་ཚུན་གྱི་རྒྱུད་ན་རང་ངམ་འགྲོ་བ་
མིས་དབང་དུ་མི་འདུ་བའི་ལྷན་གཤིས་ལས་སུ་མི་རུང་བ་ཞིག་ཡོད་པར་དཔགས་ཤིང་།
བསྡད་ཀྱིན་དེ་ལ་འཇིགས་སྣང་ངམ་ཡི་རང་གི་འདུ་ཤེས་སྐྱེས་པ་དང་། ཡང་ན་དེ་ཚོའི་
158
5



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། –
ནུས་པ་དེ་ཁས་མི་ལེན་རང་ལེན་ལྟ་བུའི་བསམ་བློ་སྐྱེས། དེ་གཟུགས་ཅན་སེམས་ལྡན་
གྱི་ངོ་བོའམ་མིའི་བྱེད་ལས་ཅན་དུ་བྱས་པ་ཡུན་གྱིས་བོངས་སྨིན་པ་མི་རྣམས་ཀྱི་སེམས་
སུ་ལྷའི་ངོ་བོར་འཕོས་ཏེ་གདོད་མའི་ལྷ་མང་འདུ་ཤེས་ཆགས། ཕྱིས་ཀྱི་ལོ་རྒྱུས་རིང་མོའི་
ཁྲོད་ལག་ལེན་དང་མྱོང་བ་མང་དུ་སོང་བ་བརྒྱུད་པས་དེ་དག་ལས་མང་པོ་ཞིག་མ་བརྟག་
པའི་ངང་ལ་ཉམས་པར་གྱུར་ཡང་། ད་དུང་རི་ཆུ་སོགས་ཡུལ་གཉན་པོར་སྣང་བ་དུ་མ་
ཞིག་ལ་རྒྱུ་རྐྱེན་གང་རུང་གིས་སྔར་གྱི་འདུ་ཤེས་མ་བཏང་བ་ལས་ཡུལ་ལྷ་སོགས་ཀྱི་ལྷར་
འཛིན་འདུ་ཤེས་ཆགས་ཟེར། གང་ལྟར་སེམས་ལྡན་དུ་བྱས་ཕྱིན་ཆད་དེ་ཕན་གནོད་ཆེ་
བ་མངོན་སུམ་མཐོང་བ་ལྟ་བུས་རྐྱེན་བྱས་ཏེ། དེ་ལ་ངོ་སྲུང་སོགས་དང་ཆ་མཚུངས་པར་
མཆོད་བསྟོད་གསོལ་རས་ཀྱི་ལས་སམ་དེ་འདྲའི་དོད་སོགས་བྱེད་པའི་སྲོལ་ཡང་བྱུང་ཞིང་
དེ་དུས་ཡུན་རིང་པོར་མ་ཉམས་པ་འདི་གཙོ་བོ་དང་ཁྱབ་བརྡལ་ཆེ་བར་འདུག་སྙམ།
ཡང་འགའ་ཞིག་གཞི་བདག་སོགས་ཕལ་མོ་ཆེ་ཞིག་དང་པོ་ཙ་ན་ས་ཕྱོགས་སམ་
རུས་རྒྱུད་གང་རུང་གི་མེས་པོ་གོང་མའི་བླ་དང་རྣམ་ཤེས་སོགས་དང་འབྲེལ་བ་ཡོད་པའི་
ལྟ་བ་འཛིན་མཁན་ཡོ་རོབ་ཚུན་གྱི་ཕྱི་ནང་གི་མཁས་པའི་གསུང་རྒྱུན་དང་དམངས་ཁྲོད་
སྲོལ་རྒྱུན་འདུ་ཤེས་ལ་ཡོད་ལ། ཐ་ན་ད་ལྟའི་བར་མི་ཡི་རྣམ་ཤེས་འཕོས་པ་རྒྱུ་རྐྱེན་དུ་
མའི་དབང་གིས་ཡུལ་ལྷའི་འཁོར་དུ་འགྲོ་བ་ཡོད་པར་འདོད། འདི་ལས་དེ་དག་ལ་མཆོད་
བསྟོད་སོགས་བྱས་ན་རང་མི་རང་སྡེ་དག་ལ་དཔུང་གཉེན་དང་ཁ་མགོན་སྡོང་གྲོགས་བྱེད་
པར་སེམས། བོད་ལ་སྔར་ནས་འདི་དང་ཕྱོགས་མཚུངས་ཀྱི་ལྟ་བ་འཛིན་མཁན་ཡོད་པ་
ལ། ད་ལྟའི་ཞིབ་འཇུག་པ་དག་གི་ཁྲོད་འབྱུང་རྐྱེན་དེ་ལུགས་སུ་དབྱེ་ཞིབ་བྱེད་མཁན་
མང་ཙམ་ཡོད་པར་སྣང་། །
རིགས་འདི་གཉི་ཀས་ཀྱང་ཡུལ་ལྷའི་རིགས་སུ་གཏོགས་པ་འདི་དག་ལ་མི་ལས་
ཆེས་ཆེར་ལྷག་པའི་རྫུ་འཕྲུལ་ནུས་སྟོབས་ཡོད་པར་འདོད་པས། དེ་ལ་གོང་བཀུར་དང་།
159



གཡུ་དྲུག་དཀར་དཔེ་ཚོགས།
བརྩི་མཐོང་། ཐ་ན་དད་མོས་སོགས་ཀྱི་འདུ་ཤེས་ལ་བརྟེན་ནས་སྤྱིར་བཏང་ཆེས་ཆེར་
གཙིགས་སུ་འཛིན་ཅིང་བླ་རུ་བཀུར་བར་བྱེད། །
དེ་མིན་དང་པོ་ཉིད་ནས་སམ་ལྷག་པར་དུ་ནང་བའི་བསམ་བློའི་ཤན་ཞུགས་པ་
སོགས་ཀྱིས་རི་ཆུ་སོགས་ལ་གནས་པའི་ཡུལ་ལྷའི་རིགས་གྱུར་འདི་དག་མ་གཞིར་ལྷ་མ་
ཡིན་ནམ་ཡི་དྭགས་ཀྱི་རིགས་གཏོགས་འཁོར་བའི་སེམས་ཅན་གྱི་ཡ་གྱལ་འབྱུང་པོ་ལྷ་
སྲིན་སྡེ་བརྒྱད་སོགས་ཀྱི་རིགས་ལས་མ་འདས་ལ། འགའ་ཞིག་ཟག་བཅས་ཀྱི་མངོན་
ཤེས་ཕྲ་མོའམ་རྫུ་འཕྲུལ་ཅུང་ཟད་དང་ལྡན་པ་སོགས་ཕྱོགས་རེ་འགའ་ནས་མི་ལས་ནུས་
པ་ཆེ་ཙམ་ཡོད་པ་ཞིག་ཏུ་འདོད་མཁན་མང་དུ་ཡོད།
ཡང་དེ་ལས་འགའ་ཞིག་སྔོན་ནས་གྲུབ་བརྙེས་ཀྱི་སྐྱེས་བུ་ཆེན་པོ་དག་གིས་བཀའ་
བསྒོ་ཐ་ཚིག་ལ་བཀོད་ཅིང་བཀོད་པ་བཞིན་གནས་ཏེ་བསྟན་དང་དཀར་ཕྱོགས་སྐྱོང་བ་
སོགས་རྣམ་དཀར་ལ་བརྩོན་ཞིང་དབང་ལུང་མན་ངག་ཟབ་མོའི་ཉམས་ལེན་གྱིས་རང་
རྒྱུད་སྨིན་ཏེ་ནང་པ་སངས་རྒྱས་པ་ལྟར་གྱི་ས་ལམ་མཐོན་པོར་བགྲོད་ཕྱིན་པ་ཡང་ཡོད་པར་
འདོད། དེ་དག་སེམས་ཅན་ལ་འཚེ་བ་གཞར་ཡང་མི་རྩོམ་ཞིང་། ཡ་ཡོ་ཆུང་ཞིང་འཁུ་
འཕྲིགས་མི་སྐྱེན་པ། འགའ་ཞིག་སྐྱབས་སུ་བཟུང་ཡང་བསླུ་བའི་བདག་ཉིད་ཅན་མ་ཡིན་
པར་ཡིད་ཆེས་པ་སྟེ། མགོ་ལོག་པའི་མེས་པོ་འབྲི་ཨ་འབུམ་ཚེ་ཚད་རྫོགས་པའི་དུས་ན།
རྨ་རྒྱལ་སྐྱོབ་པ་དང་སྤྱན་རས་གཟིགས་དབང་རྣམས། །དབྱེར་མེད་ཐ་དད་མེད་བདག་གི་
ཡི་དམ་ཡིན། །དེ་རིང་དེ་དག་གི་དྲུང་དུ་ང་འགྲོ་ཡི། །བུ་དང་ཚ་བོ་འབངས་ཐམས་ཅད་
བདེ་བར་སྨོན། །ཞེས་གསུངས་ནས་གཤེགས་པར་བཤད་པ་སོགས་ཀྱིས་མཚོན་ནོ། །
གོང་སྨྲས་འདུ་ཤེས་དེ་དག་གི་དབང་གིས་ཡུལ་མགོ་ལོག་གི་ཡུལ་ལྷ་གཞི་བདག་ལ་
བསང་མཆོད་སོགས་བྱེད་ལུགས་ཀྱང་མཐའ་གཅིག་ཏུ་མ་ངེས་མོད། ད་ལྟ་ལྟར་ན་གཙོ་
ཆེ་བ་དེ་དག་ལ་ལྷ་སྲིན་སྡེ་བརྒྱད་སོགས་ཀྱི་འདུ་ཤེས་འཛིན་པ་ཤས་ཆེ་བར་སྣང་སྟེ། དེ་
160



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
བ
ལ་ཁོང་དག་གི་ཁམས་དབང་གསོ་བར་འདོད་པའི་མཁན་ཤུག་གི་བསང་དུད་དང་དཀར་
གསུམ་མངར་གསུམ་སོགས་ཀྱི་རོ་བཅུད་ཞལ་དུ་མཆོད་པའི་དམིགས་པས་དགྱེས་པ་
བསྐྱེད་པ་དང་འབྲེལ། འདོད་དོན་ཁོང་རྣམ་པའི་ཐུན་མིན་ནུས་པ་དང་ཁྱད་པར་དུ་འགྲོ་
བ་མི་ཡི་ལུས་རྟེན་གྱིས་བྱ་དཀའ་བའི་ནུས་མཐུ་ལ་བརྟེན་ནས་རང་སྡེས་གཙོ་བྱས་པའི་
ཡུལ་ཕྱོགས་རྒྱལ་ཁམས་ལ་དུས་ཡག་ལོ་ལེགས་འབྱུང་ཞིང་ནད་མུག་འཁྲུག་རྩོད་ཞི་བ་
དང༌། སྒོས་སུ་མཆོད་པོ་རང་ཅག་འཁོར་དང་བཅས་པའི་བར་ཆད་སེལ། རྐྱེན་གེགས་
འབྱང་། རྨུགས་འཐིབ་བསང་། ནད་མཚོན་བཟློག ཁ་མཆུ་ཞི། རླུང་རྟ་རྒུད་པ་གསོ།
དབང་ཐང་སྐྱེད། ཚེ་བསོད་རྒྱས། ཕྱི་ནང་ཁོར་ཡུག་ལ་བཀྲ་ཤིས་ཤིང་གཡང་ཆགས་པ།
བཙན་ཕྱུག་འཕན་གསུམ་གྱི་ཁ་རྗེ་ཐུན་མོང་གི་དངོས་གྲུབ་དང་སྤྲོད་པའམ། ཐ་ན་རང་
ཕྱོགས་རྒྱལ་ཞིང་ཕ་རོལ་པོ་ཕམ་པའི་འདོད་བློ་འགྲུབ་པའི་གྲོགས་བྱེད་པར་སྐུལ་བར་བྱེད།
དེ་ལས་གོང་སྨྲས་རྨ་རྒྱལ་སྤོམ་ར་ལྟ་བུ་མཆོད་པའམ་གནས་བསང་སོགས་ལ་ཁྱད་པར་
ཕྱེས་ཏེ་འཕགས་པའི་དགེ་བསྙེན་ནས་སངས་རྒྱས་ཀྱི་འདུ་ཤེས་འཛིན་ཅིང་། དམིགས་པ་
དང་འདོད་དོན་གཙོ་བོ་ཡང་དགེ་བ་དེ་ཡིས་བདག་གཞན་གྱི་ཚོགས་བསགས་སྒྲིབ་པ་སྦྱངས་
ཤིང་གནས་སྐབས་ཀྱི་འཚེ་བ་དང་རྐྱེན་ངན་བར་ཆད་ཞི། མཆོག་དང་ཐུན་མོང་གི་དངོས་
གྲུབ་དང་སྦྱོར། མཐར་ཐུག་སངས་རྒྱས་ཀྱི་གོ་འཕང་མཆོག་ལ་འགོད་པ་དང་། ཁྱད་པར་
དུ་ཕ་མས་ཐོག་དྲངས་འགྲོ་བ་རིགས་དྲུག་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་
དང་འབྲལ། བདེ་བ་དང་བདེ་བའི་རྒྱུ་དང་ལྡན་པར་གྱུར་ཞིང་། མཐར་ཐུག་ཁམས་གསུམ་
འཁོར་བ་དོང་ནས་སྤྲུགས་པར་མོས་པའི་སེམས་བསྐྱེད་དང་ལྡན་པར་བྱེད། །
བསང་རྫས་ནི་སྤྱིར་བཏང་བོད་སྤྱི་དང་འདྲ་དགོས་མོད། ཡུལ་ཕྱོགས་འདིའི་སྔ་སྲོལ་
ལྟར་ན་ཤུག་པ་དང་། མཁན་པ། བ་ལུ་དཀར་པོ་སོགས་དང་། ཡང་ཞི་བ་སུར་དཀར།
རྒྱས་པ་སྟག་པ། དབང་ལ་ཤུག་པ། དྲག་པོ་ཨ་གར་སོགས་སུ་ཡང་གྲགས་ལ། སྤེན་མ་
161



- གཡུ་དྲུག་དཀར་དཔེ་ཚོགས།
འོམ་བུ་སོགས་ཉ་སྒྲུག་སོགས་ཀྱང་རུང་ངམ་སྙམ། དེ་མིན་ཕྱེ་མར་བཟང་པོ། དཀར་
གསུམ་མངར་གསུམ། འབྲུ་སྣ། དར་ཟབ་དག་མ་ངོས་གཙང་སོགས་གཙོ་བོ་བྱེད་པར་
སྣང་ལ། གཙོ་བོ་དེ་ལ་གཙང་མ་གཙོ་ཆེ་སྟེ། བཙོག་གྲིབ་དམེ་གྲིབ་དང་དམ་ཉམས་
སོགས་ཀྱི་བཙོག་ཡུགས་མ་ཤོར་བ་གནད་ཆེ་བར་བྱེད། །
གསོལ་མཆོད་ཀྱི་དུས་ཀྱང་སྤྱིར་གཟའ་སྐར་བཟང་པོའི་དུས་དང་། དོན་འགངས་
ཆེན་གྱི་སྐབས་སོགས་ཡིན་ལ། སྤྱིར་བཏང་ལྟར་ན་གླང་ཟླའི་བཞི་རྒྱལ་སོགས་དུས་ངེས་
པ་ཅན་ལ་སྡེ་འབངས་སྤྱི་འདུས་ཀྱིས་མཆོད་བསྟོད་བྱེད་པ་གཙོ་ཆེ་ལ། ཁྱིམ་བསང་ཟེར་
བ་ཡོད་ཀྱང་ཤུག་དུད་བདུག་པ་དང་ཇ་ཕུད་མཆོད་པ་སོགས་ཤས་ཆེ། དོན་ཆེན་གྱི་ཕྱིར་
བྱེས་སུ་འགྲོ་བའི་གནས་སྐབས་དག་ཏུ་ཡུལ་ལྷ་གཞི་བདག་གི་མཆོད་གསོལ་ལ་ལྷག་
ཏུ་བརྩོན་པར་བྱེད་ལ། རང་ཡུལ་གྱི་ཡུལ་ལྷ་སོགས་མཆོད་པའི་དུས་མཚུངས་སུ་བྱེས་
སུ་བགྲོད་བཞིན་པའི་གནས་སྐབས་ཀྱི་ས་དེ་ལ་གནས་པའི་ས་བདག་དང་གནས་དེ་ལ་
འཁོར་བའི་གཞི་བདག་སོགས་ལ་ཡང་སྐབས་སུ་བརྔན་ཅིང་མཆོད་པར་བྱེད། །
སྤྱི་མཆོད་སོགས་ཀྱི་ཚེ་ན་གོས་དཀར་ལྕང་ལོའི་སྡེ་དང་ངུར་སྨྲིག་བཙུན་པའི་སྡེ་
གང་རུང་གིས་གྲུབ་པའི་བླ་སེར་དགེ་འདུན་གྱི་ཚོགས་གནས་གཅིག་ཏུ་འཁོད་དེ་གསོལ་
ཁ་བཀླག་པས་དབུ་འདྲེན་པར་སྣང་ལ། གཙོ་བོ་ཕྱག་རྒྱ་ཆོ་ག་དང་ལྷ་སྔགས་ཏིང་འཛིན་
གྱི་རོལ་བས་སྔོན་གྱི་ཐ་ཚིག་བསྐུལ་ནས་བསྟན་དང་འགྲོ་བའི་ཕན་བདེའི་ལས་ཐུན་མོང་
མ་ཡིན་པ་ཁུར་དུ་འཁྱེར་བ་ལ་གཡེལ་བ་མེད་པར་སྐུལ་ཞིང་། གཞན་ལས་བཞིའི་འཕྲིན་
བཅོལ་སོགས་དང་ཕྱིས་ཀྱང་དམ་ཚིག་ལ་འཁོད་ཅིང་གནས་པའི་རྒྱ་སླར་ཡང་སྡོམ་པ་
སོགས་གཙོ་ཆེར་བྱེད་དམ་སྙམ། དེ་ཡང་གཙོ་བོ་འཇིག་རྟེན་པའི་ལྷ་ལྟར་སྨྲས་ཀྱི། དེང་
སང་སངས་རྒྱས་བྱང་སེམས་སོགས་ལ་སྔོན་དུ་མཆོད་བསྟོད་རྒྱ་ཆེར་བྱེད་པ་དང་། མགྲོན་
ལ་ཡང་དཀོན་མཆོག་སྲི་ཞིའི་མགྲོན་སོགས་དུ་མར་དབྱེ་བའི་རིམ་པ་ལྟར་ཆོ་ག་ཟབ་རྒྱས་
162



.
%
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཟླ་བ་
༄༅
སུ་སྤེལ་བའང་སྨོས་མ་དགོས་སོ། །
སྐྱ་བོའི་ཚོགས་འདུས་པས་ནི་རྟ་གོན་གཞན་དག་གྲུབ་པ་ན་སྟངས་སྟབས་རྔམ་
བརྗིད་ཆེ་བ་དང་བཅས་རླུང་རྟའི་ཤོག་བྱང་དབྱིངས་སུ་འགྲེམ་པ་སོགས་དང་འབྲེལ། ཀི་
ཀི་སྭོ་སྭོའི་སྒྲ་གཅོམ་ཆེ་ཞིང་རྒྱུན་རིང་བར་སྒྲོག་པ་དང་བསྟུན་སོ་སོའི་འདོད་དོན་གྱི་ཚིག་
སྡེབ་ལེགས་ལ་དོན་ཚང་པ་བློ་ཐོག་ནས་ཐོགས་པ་མེད་པར་གསང་མཐོར་སྒྲོག་སྟེ་ཁོར་
ཡུག་གི་སྣང་སེམས་དབང་དུ་སྡུད་པ་ལྟ་བུའི་ཐབས་ལ་བརྩོན་པར་བྱེད་དོ། །
གོང་སྨྲས་རྒྱུ་མཚན་སོགས་ལ་རིང་ནས་གོམས་པས་གནས་འདི་གའི་སྐྱེ་བོ་མཆོག་
དམན་སུ་ཡིན་ཀྱང་རང་བཞིན་གྱི་རི་བསང་སོགས་ཀྱི་ཚེ་ཡུལ་ལྷ་གཞི་བདག་སོགས་ལ་
དམིགས་ནས་དེ་དག་ལུས་ཀྱིས་ཕྱག་འཚལ་བ་དང༌། ངག་གིས་སྐྱབས་སུ་འགྲོ་བ། ཡིད་
ཀྱིས་འདི་ཕྱིའི་འདུན་མ་རྩེ་གཅིག་འཆའ་བ་བཅས་ཀྱི་ཡུལ་དུ་འཛིན་པ་སོགས་མི་བྱེད་
ལ། ཐ་ན་གཞི་བདག་ག་གེ་མོ་ཞིག་མཆོད་གསོལ་ལ་གཅིག་ཏུ་བརྩོན་པའམ་དེ་རྟག་པར་
དང་ནར་མའི་སྤྱོད་ལམ་དུ་བྱེད་པ་ལ་ཚོད་འཛིན་པར་ཡང་སྣང་སྟེ། རང་རྒྱུད་ཀྱི་མཆོག་
གསུམ་གྱི་སྐྱབས་འགྲོའི་བསླབ་བྱ་གཏོང་བའམ་ཚེ་འདིའི་སྣང་བ་ནུབ་པ་ནམ་ཞིག་གི་
ཚེ་ན་ཡུལ་ལྷའི་འཁོར་དུ་འཕོ་བར་དོགས་པ་སོགས་སུ་སྣང་ངོ༌། །ཡང་ཡུལ་འདི་ལྟར་ན་
གནས་སྐོར་བསྔོ་སྨོན་སོགས་དང་སངས་བྱང་ལ་དྲི་བཟང་བསུང་ཞིམ་གྱི་མཆོད་པ་འབུལ་
བའི་ཆོས་ཀྱི་སྐལ་བ་ལ་བུད་མེད་དག་སྤྱོད་དུ་ཡོད་ཀྱང་། རི་བསང་ལ་བུད་མེད་དག་
ཞུགས་པ་ཕལ་ཆེར་མེད་ལ། རྒྱུ་མཚན་ཡང་སྔོན་གྱི་དུས་ན་རི་བསང་ཕལ་མོ་ཆེ་ཞིག་ར་
མདའ་ཇག་རྒྱུག་དང་དྲག་པོ་དམག་གི་ལས་ཀ་དག་གི་སྔ་རོལ་དུ་ཆེད་དུ་བྱ་བ་ཞིག་ཡིན་
ལ། ལས་ཀ་དེ་དག་སྐྱེས་པ་ཕོ་ཡི་རིགས་ཁོ་ནའི་ཕྲག་པར་བསྐོས་པ་ཞིག་ཏུ་ངོས་འཛིན་
བྱས་པ་ལས་བྱུང་བར་བཤད། དེས་ན་དེ་ཡང་མོ་སྨན་དག་དམན་སར་བཀོད་པ་མ་ཡིན་
པར་བུད་མེད་ལ་སྲུང་སྐྱོབ་དང་གཅེས་སྐྱོང་རིགས་ཤིག་ཏུ་འདོད་དོ། ། །
163



E
22
གཡུ་དྲུག་དཀར་དཔེ་ཚོགས།
དེ་ལྟར་ཡུལ་མི་རྣམས་ཡུལ་ལྷ་ལ་རེ་བའི་གནས་སུ་འཛིན་ཅིང་། གོང་བཀུར་དང་།
རྩིས་ཐང་ཆེ་སྟེ། རང་གིས་མ་བཟས་པའི་སྔ་ལོགས་ཀྱི་ཟས་ཕུད་མགོ་མ་ཡུལ་ལྷ་ལ་
མཆོད་ཅིང་། རང་གིས་མ་སྤྱད་པའི་གོང་རོལ་གྱི་ལོངས་སྤྱོད་དྭངས་མ་ཡུལ་ལྷ་ལ་འབུལ་
བ་དང་། ཡག་ས་བདམས་ནས་ཡུལ་ལྷ་ལ་དགྱེས་པ་སྐྱེད་ཅིང་། གཙང་མ་བསྒྲུགས་ནས་
ཡུལ་ལྷ་ཡི་སྤྲོ་བ་འདེགས་པར་བྱེད་པའི་དུས་མཚུངས་སུ་ཡུལ་ལྷ་དང་ཡུལ་མི་གཉིས་རེས་
འགའ་འཆམ་མཐུན་མཉམ་གནས་དང་། གཅིག་རྒྱབ་གཅིག་རྟེན། སྐྱིད་སྡུག་མཉམ་
སྐྱེལ་སོགས་འདྲ་མཉམ་ལྷན་འཚོའི་འདུ་ཤེས་ཀྱང་ཡོད་པ་འདྲ་སྟེ། འགྲོ་བ་མི་དག་ཀུན་
སྤྱོད་ཉམས་པ་དང་། ཤིན་ཏུ་མགོ་བདེ་གདུལ་དཀའ་སོགས་སུ་སོང་ནས་སྡིག་སྤྱོད་འབའ་
ཞིག་པ་དང་རྒྱུ་འབྲས་ལོག་པར་སྤྱད་པས། སྤྱི་ཐུན་གྱི་འབྲས་བུ་སྡུག་བསྔལ་བ་ནད་
ཡམས་མུ་གེ་དུས་འཁྲུགས་སོགས་ཀྱིས་གཟིར་ཚེ་ཡུལ་ལྷ་ཡང་ནུས་མཐུ་བྲི་ཞིང་། ཉམས་
མི་དགའ་བ། སྡོད་མི་བདེ་བ། བཀྲེས་སྐོམ་མྱང་པ། ལུས་ལ་ནད་ཀྱིས་འཚེ་བ། གནས་
ལས་འཁྱམ་པ་སོགས་ཀྱི་ངང་དུ་ཡོད་པར་འགའ་ཞིག་གསུངས་ལ། མི་རྣམས་ནད་ཡམས་
སོགས་ལས་སྲུང་ཕྱིར་གནས་རི་ལ་སྐུ་ཁྲུས་བྱེད་པ་ཡང་ཡོད་པ་དང་། གྲུབ་བརྙེས་ན་ལུང་
མཚམས་པ་བཟང་པོ་སོགས་ཀྱིས་ད་ལྟ་ཡུལ་ལྷ་འདི་དག་ཤིན་ཏུ་དབུལ་ཞིང་བཀྲེན་པའི་
ཚུལ་དུ་ཡོད་གསུངས་ནས་རི་ཆུ་ལ་ནོར་འགྱེད་ཀྱི་ཚུལ་དུ་གསེར་དངུལ་ནོར་བུའི་རིགས་
མང་དུ་འགྲེམ་པའམ་སྦེད་པ་སོགས་མཛད་པའི་གཏམ་རྒྱུད་བྱུང་ཡོད། །
ཁྱད་པར་དུ་མིའི་ནུས་པའི་ངོས་ནས་ཡུལ་ལྷ་རི་ཆུ་ལ་སྲུང་སྐྱོབ་བྱེད་པའི་སྲོལ་
བཟང་པོ་གནའ་ནས་ད་བར་རྒྱུན་བསྲིང་དུ་ཡོད་ལ། ཛ་དྲག་ཆེ་བའི་སྟབས་ཀ་དག་ཏུ་
སྲོག་དང་བསྡོས་ནས་སྲུང་སྐྱོབ་བྱས་ཡོད་དེ། དང་པོ་ཁྲ་མོ་གླིང་གི་དུས་ན་ཧོར་དམག་
གླིང་དུ་དཔུང་སྐྱོད་བྱེད་པ་ལ་ཐོག་མར་ཡུལ་ལྷའི་གཙོ་བོ་རྨ་ཆེན་སྤོམ་ར་འདི་མཆོད་
བསྟོད་ཀྱིས་དགྱེས་པར་བྱེད་དགོས་པར་གོ་ནས་གུར་དཀར་གྱི་དམག་དཔོན་གཙོ་བོ་ཟི་
164



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
ར་ཐོག་རྒྱལ་གྱིས་ཧོར་དམག་སྟོང་ཕྲག་གཅིག་ཁྲིད་དེ་རྨ་ཆེན་མཆོད་དུ་འོང་བ་ལ། གླིང་
འབུམ་པའི་རྒྱ་ཚ་ཞལ་དཀར་གྱིས་སྔོན་བཀག་སྟེ་རྨ་རྒྱལ་སྤོམ་ར་འདི་སྲུང་བར་བྱ་བའི་
ཡུལ་དམ་པ་གླིང་གི་ཡུལ་ལྷ་གཉན་པོ་ཡིན་པས་ཧོར་གྱི་མནོལ་གྲིབ་ཕོག་དོགས་སོགས་
ཀྱིས་མཆོད་མི་ཆོག་པར་སྨྲས་ཏེ་དེ་དག་དང་དྲག་ཏུ་འཐབ་པས་གུར་དཀར་ཟི་ར་ཐོག་
རྒྱལ་གྱིས་གཙོ་བྱས་པའི་སྟོང་དམག་གཅིག་ཆམ་ལ་ཕབ་སྟེ། དཔའ་བོའི་གཏམ་རྒྱུད་
སྒང་པ་བོད་ལ་གྲགས་པ་བཞག་པ་དང་། ཕྱིས་གནས་འདི་མགོ་ལོག་པས་དབང་བྱེད་པའི་
དུས་སྤྱི་ལོ༡༩༡༧ཙམ་ན་དམག་ཤེད་ཅན་མཱ་ཇག་གི་དམག་གིས་རྨ་ཆེན་རི་བོའི་ཞོལ་དུ་
སྒར་བཏབ་སྟེ་གསེར་གཏེར་བསྔོག་པ་ལ་རྨ་ཆེན་གྱི་ནོར་མཛོད་སྲུང་བའི་ཆེད་དུ་ཨ་སྐྱོང་
གོང་མའི་དཔོན་སྡེ་དང་། ཕྱིས་ཨ་སྐྱོང་དཔོན་ཀརྨ་མཐུ་སྟོབས་སོགས་ཀྱིས་དམག་དྲངས་
ཏེ་ལན་གྲངས་གཉིས་ལ་དྲག་ཏུ་འཐབ་པས་མཱ་དམག་ལྔ་བརྒྱར་ཉེ་བ་ཚར་དུ་བཅད་དེ་
སྒར་གཏོར་ཞིང་གཏེར་འདོན་པ་དག་གནས་དབྱུང་བྱས་པས། གཏེར་གནས་སྲུང་སྐྱོབ་
ལེགས་པོ་བྱུང་བ་སོགས་ཀྱིས་མཚོན་ནུས་སོ། །འདི་དག་གི་ཤུགས་ཀྱིས་བོད་མི་རྣམས་
སྣོད་བཅུད་གཅིག་ལ་གཅིག་རྟེན་དང་། མི་དང་རང་བྱུང་ཁམས་གཉིས་ཁ་འབྲལ་དུ་མེད་
པ་འཆམ་གནས་ཡུན་འགྲོགས་དང་། ཐ་ན་ཡུལ་ལྷ་རང་མི་དང་ལྷ་མི་དབྱེར་མེད་ཀྱི་ལྟ་བ་
བཟང་པོ་དང་ལྡན་པ་མཚོན་ཡོད་སྙམ།
བཞི།
ལྷར་འཛིན་ལྟ་བ་ལས་གཞན་དུ་རི་ཆུ་ཁོར་ཡུག་དང་དེར་གནས་པའི་འགྲོ་བ་མི་
གཉིས་ཕན་ཚུན་འབྲེལ་བ་ཟབ་པས་ཡུན་རིང་མཉམ་འདྲིས་བྱུང་ཡོད་དེ། ས་རྒྱུས་མི་
ལ་མངའ་བས་བེད་སྤྱོད་སྟངས་འཛིན་ལ་མཁས་པ། མི་རྒྱུས་ས་ཡིས་ལོན་པས་བེད་ཁ་
165



:35
གཡུ་དྲུག་དཀར་དཔེ་ཚོགས།
དུས་སུ་སྟེར་བ། གཅིག་རྒྱུས་གཅིག་ལ་ཡོད་པས་འཚེ་སྤངས་སྣོད་བཅུད་དགེ་བའི་ངང་
དུ་ཡོད་པ་ནི་སྒྲོ་འདོགས་བྲལ་བའི་གཏམ་དུ་སྣང་། ཐོག་མར་ས་འདིའི་བཀོད་པ་འཁོད་
སྟངས་དང་སྤྱི་སྒོས་ཆགས་དབྱིབས་སོགས་ལ་ཡུལ་མི་རྣམས་ནང་རྒྱུས་ཤིན་ཏུ་མངའ་
བའི་རྨང་གཞི་ལས་ཕྱོགས་སྡོམ་དོན་ལ་གནས་པ། དགོས་གལ་ཆེ་བ་མང་དུ་བྱས་ཡོད་དེ།
གོང་སྨྲས་རྨ་སྟོད་ཀྱི་རྩེ་བླ་བཅུ་གསུམ། རྨ་སྨད་ཀྱི་མཐོན་པོ་དགུ་བསྒྲིགས། རྨ་སྐེད་ཀྱི་
མགྲོན་ལྷ་བཅུ་གཉིས། རྨ་ཕུ་འཛམ་གླིང་ལ་ཁ། རྨ་ཀ་ལའི་ལྷ་ཐང་ཕྱུག་མོ། རྨ་དེལ་ཡག་
སྟག་ཐང་ཁྲ་མོ། རྨ་དྲོ་དྲོ་ལུ་གུའི་མཁལ་ཁུགས། རྨ(སྨར)ད་ལེའི་རྡོ་སྒང་རིང་མོ་སོགས་
སྒྲ་མཚུངས་སྡེབ་སྦྱོར་གྱིས་ཕྱོགས་སྡོམ་དང་། སྔོན་གྱི་དུས་ནས་གྲགས་པ་ལ་བཟོ་བཅོས་
ཀྱི་སྙུག་རྩེས་མ་རེག་པའི་དཔེར་མཚོན་གྱི་ས་རྒྱུས་ངག་རྒྱུན་ཡང་ཤིན་ཏུ་མང་བ་དཔེར་ན།
བྱང་ཞྭ་ཆག་ཕུ་དྲུག་མདའ་དང་བདུན། །དུང་མཚོ་ཕྱུག་མོའི་རླབས་དང་བརྒྱད། །སྐྱ་
རེངས་གད་པའི་རྔམ་དང་དགུ། །ཕོ་བྲང་སྟག་རྩེའི་གཟི་དང་བཅུ། །བཅུ་འཛོམས་གཡང་
གི་ར་བ། །ཞེས་པ་དང་། ཁྲ་ཕུ་འཛམ་གླིང་ལ་ཁ། །ཁྲ་ཨ་ཕས་ཀི་ཀི་འབོད་ས། །ཁྲུ་ཨ་
མས་བསྭོ་བསྭོ་སྒྲོག་ས། །ཁྲ་སྟོད་ནམ་མཁའ་ལངས་པ་ན། །ཁྲ་མཁར་གནམ་རྫོང་ཕྱུག་མོ་
ཡོད། །ཅེས་དང་། རྨ་དྲོ་དྲོ་ལུ་གུའི་མཁལ་ཁུགས། །རླུང་བསེར་མས་རྩྭ་ཁྲལ་འཇལ་ས། །
ཆུ་གཙང་པོས་ཤིང་ཁྲལ་འཇལ་ས། །གླག་རོག་མོས་ཤ་ཁྲལ་འཇལ་ས། །ཞེས་དང་། ཕུ་
གསུམ་ཁ་བ་གངས་ཀྱི་རི། །གངས་ལ་སེང་གེ་འགྱིང་བའི་རི། །མདའ་གསུམ་ཆུ་མ་ཞིང་
གི་རི། །ཞིང་ལ་འབྲུ་དྲུག་རྒྱས་པའི་རི། །བར་གསུམ་མེ་ཏོག་སྤང་གི་རི། །སྤང་ལ་བེའུ་
ལུག་འཁོར་བའི་རི། །རྨ་རི་བོ་བཞི་ཡི་འདུས་མདོ་ཡིན། །ཅེས་དང༌། རྨ་ཆུ་གཡས་ནས་
འབབ་པའི་ས། །ཁོ་ཆུ་གཡོན་ནས་འབབ་པའི་ས། །ཁོ་མདའ་ལི་མའི་གདོང་མཚམས་
ན། །ཞེས་དང་། དབྱར་དགུན་མེད་པར་ཁ་ཆར་འབབ་ས། །སྟོན་དཔྱིད་མེད་པར་བུ་ཡུག་
འཚུབ་ས། །ལུག་ལག་ག་ལོ་གསུམ་མ་སོང་པར། །ལུ་གུ་མི་སྐྱེས་ས་ཆ། །འབྲི་ཐུལ་མ་ལོ་
166



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ས་པ་རིན་
གཉིས་མ་ལོན་པར། །བེའུ་མི་འཁྲིད་ས་ཆ། །ཞེས་དང་། རྨ་ཆུ་འདི་ལ་རབ་གསུམ་ཡོད། །
སྟོད་ཀྱི་གངས་དཀར་རབ་སོ་དང་། །བར་གྱི་བྱེ་མའི་རབ་སོ་དང་། །སྨད་ཀྱི་འོམ་བུའི་
རབ་སོ་གསུམ། །ཞེས་དང་། ཆུ་ལ་ཆུ་བཙན་བཤད་པ་ན། །རྨ་ཆུའི་ཁུགས་སོ་རེ་རེ་ན། །
རྟ་འདོ་བའི་རྒྱུག་སྣེ་འཕུད་ས་ཡོད། །རྨ་ཆུའི་ཁུགས་སོ་རེ་རེ་ན། །བུ་དཔའ་བོས་མདའ་
རྩལ་འགྲན་ས་ཡོད། །རྨ་ཆུའི་ཁུགས་སོ་རེ་རེ་ན། །ཨ་མཆོད་ཤོག་སྒྲ་ཉིལ་ལེ་ཡོད། །
རྨ་ཆུའི་ཁུགས་སོ་རེ་རེ་ན། །ཀླུ་བདུད་རྔམ་པ་འཐིབས་སེ་ཡོད། །སོགས་ས་མིང་དང་
སའི་ཁྱད་ཆོས་དང་བཤད་པ་ངོ་མཚར་བ་ཡོད་པ་ལ་ད་ལྟའི་བར་ས་མིང་ཟུར་ཙམ་ཡང་མ་
འགྱུར་བར་ཇི་བཞིན་ངོས་འཛིན་དུ་ཡོད་དོ། །
དེ་བཞིན་ཕྱིས་སུ་བྱུང་བའི་སའི་ངག་རྒྱུན་དམངས་ཁྲོད་དུ་ཁ་ལ་གླུ་ལྟར་གྱེར་བཞིན་
པ་དཔེར་ན། རྔ་ཁོག་བ་ལང་སྐྱ་མོ་སྨར་གྱི་ལག །རྡོ་ཁོག་རི་ཐང་ཕྱུག་མོ་སྨར་གྱི་ལག །
འཛི་སྐ་ལྷ་མོ་དར་ཕྱར་སྨར་གྱི་ལག །གཡུ་ཁོག་སྟག་མོ་འཕྲེད་ཉལ་སྨར་གྱི་ལག །རྩང་
ཁོག་རྟ་ཕོ་ཁ་བཀུག་སྨར་གྱི་ལག །སྒེག་ཁོག་བྷན་དྷ་གྲུ་བཞི་སྨར་གྱི་ལག །ཅེས་སྨར་མ་
ངན་མ་ལ་བུ་དྲུག་གམ་བུ་དགུ་སོགས་སུ་འདྲེན་སྲོལ་ཡོད་པ་དང་། དར་ལུང་ཉག་ག་མ་
བརྩིས་པའི། །དར་ལ་ཉག་ཆེན་བཅོ་བརྒྱད་ཡོད། །དར་མདའ་ཙོ་ལེ་མ་བརྩིས་པའི། །
དར་ལ་དེའུ་ཆེན་བཅོ་བརྒྱད་ཡོད། །ཅེས་དང་། གེས་ལ་ལུང་ཆེན་བཅོ་བརྒྱད་ཡོད། །
གེས་ཉི་མ་ལུང་དང་བཅུ་དགུ་ཡོད། །ཅེས་དང་། གསའ་ཡི་དྲུག་ཆེན་སུམ་མདོ་དེ། །
སྒྲོག་སུམ་ལག་ཐང་ལ་འཕངས་འདྲ་ཡིན། །ཅེས་དང་། ས་སྟོང་དབྱིག་སེ་ལེའི་ཚིགས་
སྒང་། །གཡག་སོ་དྲུག་ཙག་གིས་འཁེངས་ས། །རྐྱང་བ་ལ་རླུང་གིས་འཁུར་ས། །ཕོ་རེ་
ཅན་གྱིས་གཡག་པོ་བཤའ་ས། །རེ་མེད་ཀྱིས་ཨ་མ་འབོད་ས། །ཞེས་པ་དང་། སྟོད་ཕྱོགས་
འབྲོག་གི་ས་ཆ། །སྤང་དཀར་དགོ་བོ་མིན་པས་ཙག་ཁ་མི་ཐུབ་ས། །རི་སྤྱང་དར་མ་མིན་
པས་ཁེར་འགྲོས་མི་ཕེར་ས། །ཞེས་དང་། རྨ་སྲིབ་ཆེན་བྲག་མདོ་ཕྱུག་གི་ལུང་། །བརྒྱ་
167



ཀ
གཡུ་དྲུག་དཀར་དཔེ་ཚོགས། །
JIE
རྩ་བརྒྱད་མཆོད་རྟེན་ར་བ་དང་། །སྟོང་རྩ་གཉིས་ཙྪ་ཙྪའི་འབུམ་ཁང་ཡོད། །ཅེས་དང་།
སྡོམ་གྱི་སྐྱོགས་དཀར་ཁ་མདོ་དེ། །སྒྲོག་སུམ་ལག་ཐང་ལ་འཕངས་འདྲ་ཡིན། །གཡག་
ཁམ་པས་རྔ་ལངས་བྱས་འདྲ་དེ། །སྡོམ་གྱི་གཡག་ཆེན་གཡག་ཆུང་རེད། །དྲེལ་ཁ་སྐྱ་རྡང་
ལ་བསྒྲིགས་འདྲ་དེ། །སྡོམ་གྱི་གད་པ་ཁ་དཀར་རེད། །རྒྱ་ཟངས་འོ་མས་བཀང་འདྲ་དེ། །
སྡོམ་གྱི་རྫ་ལུང་མདོ་མེད་རེད། །སོགས་ས་དང་ས་བབ་ལ་ནང་རྒྱུས་ཆེ་བའི་སྤྱི་སྡོམ་དང་།
ཡང་ཁ་གསིང་ཇག་པའི་རྒྱུ་ལམ་དེར། །བུ་སྡར་མ་མི་དགའ་དཔའ་བོ་དགའ། །དོན་
མེད་ཀྱི་ས་ཁྲལ་ལེན་ས་ཡིན། །ན་ཆེན་མར་ཁུའི་རྒྱ་མཚོ་དེར། །མི་དབུལ་པོ་མི་དགའ་
ཕྱུག་པོ་དགའ། །དཀར་འོ་མའི་དབྱར་ཁྲལ་འཇལ་ས་ཡིན། །སུམ་ཆེན་ལྷས་ཀྱི་དྲོད་
ཕུག་དེར། །བུ་རྒྱུ་ཆེན་མི་དགའ་མེད་པོ་དགའ། །དམར་མོ་ལག་ཚིག(གྲོ་མ)གི་ཟས་
ཁྲལ་སྤྲོད་ས་ཡིན། །ཅེས་དང་། དཔྱིད་ཟླ་གསུམ་ཆུ་ཆེན་ཁ་ནས་སྡོད། །ཁོ་ཚེ་རེ་སོས་
ལ་འབུད་ས་རེད། །དབྱར་ཟླ་གསུམ་ཐང་ཆེན་དཀྱིལ་ནས་སྡོད། །འབྲུ་ཐུལ་མའི་ནུ་ལག་
རྒྱས་ས་རེད། །སྟོན་ཟླ་གསུམ་ལྷས་ཆེན་དཀྱིལ་ནས་སྡོད། །རྟ་མདོ་བའི་དྲུག་ཁ་གང་ས་
རེད། །དགུན་ཟླ་གསུམ་རྫ་ལུང་ཕུ་ནས་སྡོད། །ཁངས་དཀར་པོའི་འདབས་མ་བཀྱག་ས་
རེད། །སོགས་ཀྱིས་ས་རྒྱུས་ས་བེད་དང་སའི་ཁྱད་ཆོས་ལ་དབང་དུ་ཆུད་པ་མཚོན། ཡང་
ཙིར་སྐྱི་ཨ་དབུ་ནས་ཀྱི་མཛོད། །མཚོ་སྟེང་པང་སྟེང་འོ་མའི་མཛོད། །གད་པ་སྐྱ་ལེ་
མར་གྱི་མཛོད། །ར་རྩེ་ར་ཉ་ཤིང་གི་མཛོད། །གུ་རིད་ལུང་བ་ཤ་མོའི་མཛོད། །ཅེས་དང་།
མེ་ལ་མུ་སྐྱི་གྲོ་མའི་མཛོད། །མེད་པོ་ལྟོ་ལ་འཕུད་ས་ཡོད། །ན་བ་ལེབ་ཆེན་གཡང་གི་
མཛོད། །ཕྱུག་པོ་རྒྱུ་མགོར་འབུད་ས་ཡོད། །ཅེས་དང་། ལི་ཁྲི་ལི་དམར་གཙོད་ཀྱི་རྫོང་། །
མཁའ་ར་གཡག་ར་ནོར་གྱི་རྫོང༌། །ཞེས་དང་། དབོ་ཡི་རོག་ར་སྙིང་འབུམ་ལ། །ཨ་རུ་
ཨར་མོ་མི་ཐེ་བའི། །འབྲི་མོ་སྟོང་དང་དགུ་བརྒྱ་ཡོད། །ཕྱུག་པོའི་བ་ཡན་མགོ་འགྱ་ལ། །
གཡག་སོ་དྲུག་སོ་བཞི་མི་ཐེ་བའི། །གཡག་པོ་སྟོང་དང་དགུ་བརྒྱ་ཡོད། །སོགས་ཀྱིས་ས་
།
168



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ས་ཡི་
གཤིས་ས་རུས་སམ་སའི་ཐོན་ཁུངས་མཚོན་པ་དང༌། ཡང་འདན་ཕྱིས་ལྕག་གི་མར་མེ་
སྒྲོན་ཡག་དེ། །བྱང་རི་ཤི་རྒད་པོའི་ཆོས་སྐལ་ཡིན། །ཅེས་དང་། རྨ་ཟད་པ་ཡ་དང་ཡུག་
གིས་ཟད། །ཡུག་ཟད་པ་གཡག་ར་སྟག་རྩེས་ཟད། །ཅེས་དང་། ཕ་ཆ་མ་རྙེད་མཛོ་རོ་
གསུམ། །གང་ནས་བུད་ཀྱང་བུ་དོན་གསིང་། །ཞེས་དང་། བསང་ལུང་པ་གཅིག་ལ་ཡར་
ཁ་གཉིས། །བློ་ཡར་ཁ་བྱེད་དམ་མར་ཁ་བྱེད། །ཅེས་དང་། རྨ་མགོ་རྫ་ཡིས་བཏུམ། །རྫ་
མགོ་འབྲི་ཡིས་བཅད། །འབྲི་ཡ་བ་མེད་ཀི་ཡུ་ལི་སྨྱོ། །སོགས་ཀྱིས་སའི་ཆགས་དབྱིབས་
ལོ་རྒྱུས་དང་ངོས་ཟིན་དཀའ་བའི་ས་གནད་དག་གསལ་བོར་སྟོན། ད་དུང་ཡུལ་འདི་གའི་
སྔོན་གྱི་སྐྱེ་བོ་དག་རྟག་པར་རྒྱུ་བའི་ལམ་དུ་གྱུར་བའི་ཡུལ་ལུང་གཞན་གྱི་སའི་ངང་ཚུལ་
ཡང་ངག་རྒྱུན་དུ་འདུག་སྟེ། དོས་ཐང་གསུམ་དམྱལ་བ་འཛད་མེད་རེད། །ན་ཕོ་ཁ་འཆི་
ཁའི་མལ་གསོ་རེད། །ལྟ་བུ་དང་། ནམ་ལངས་ཉི་ཤར་རྫ་ཆུ་ཁ། །སྨན་རུལ་མ་ཉལ་ས་
དེ་ན་མེད། །ལྟ་བུ་དང་། ཕོ་ཞི་ལུར་ཞེ་ཚོད་མེད་ན། །བྱང་ཨ་ཆེན་ལ་འབྲོང་བདར་མ་
འགྲོ། །ཞེས་དང་། སྟོད་ཨ་ཆེན་ཀུ་རའི་རྫ་ལམ་ལ་བརྒྱབ་ན། །རྟ་ཡིན་ཡིན་གི་སུག་བཞི་
བརྩེད་ད། །སྨད་རྒྱལ་མོ་རོང་གི་གཟར་ཟུག་ལ་བསྒོས་ན། །སྒ་ཡོད་ཡོད་ཀི་མེད་ཐག་ཆད་
ད། །བྱང་བྱེ་མ་དམར་པོའི་དོས་ཁུགས་ལ་ལྷུང་ན། །ཕོ་སྐྱེས་སྐྱེས་ཀི་རེ་བ་ཤི་ཡ། །ཟེར་བ་
སོགས་ཀྱིས་མཚོན་ནོ། །
དེ་བཞིན་རི་ཆུའི་རིག་གནས་དང་དམ་དུ་འབྲེལ་བའི་གླུ་གཞས་སོགས་ཀྱང་མི་ཉུང་
བར་ཡོད་དེ། ས་སོང་ནས་ཐོན་རྒྱུ་མེད་པ་དེ། །རྨ་ད་ལེའི་རྡོ་སྒང་རིང་མོ་རེད། །རོགས་
འགྲོགས་ནས་བརྗེད་ཐབས་མེད་པ་དེ། །སྡེ་འཇའ་མོའི་ཡིད་དགའ་སྒྲོན་ཡག་རེད། །ཅེས་
དང་། ངའི་ཞེ་རྩེ་ཅུང་ཞིག་གཉོམ་རྒྱུ་བོ། །ངའི་ཕ་ཡུལ་ཡིད་ལྷུང་ཁོག་ཅིག་རེད། །ས་
ཡུལ་ཁམས་སྐྱིད་ཀི་དཔེ་ཞིག་རེད། །འགྲོ་ཟེར་ན་བསྐལ་བའི་ལམ་ཞིག་རེད། །ཅེས་དང་།
རྫ་ཁྲ་ཁྲའི་ཁྲ་ཟོར་ར་བོ། །སྨུག་ལ་ལོང་སྐེ་དཀྲིས་ཅན་པོ། །ཆ་མ་བཞག་ཡིད་ལ་མ་ཡོང་
169



གཡུ་དྲུག་དཀར་དཔེ་ཚོགས།
ཐལ། །ཆ་བཞག་ན་འབྲི་འགྱེས་རྫ་རེད། །ཅེས་དང་། དལ་མོས་དལ་མོ་ཁྲིད་ནི་བོ། །རྨ་
ཆུ་ལེབ་མ་བྱང་ཁྲིད་རེད། །ཟེར་བ་དང་། ཡང་གཏམ་དཔེ་ལ། བྱང་ཨ་ཆེན་ན་བ་ཁྲ་
ལེབ་ནས་བཤད་ན་ཆེ་འགྲོ་གི །རྟ་རྟོད་སའི་ན་ལྷས་གོར་གོར་ནས་བཤད་ན་ཆུང་འགྲོ་གི།
སོགས་ཤིན་ཏུ་མང་བས་མཚོན་ནོ། །གཞན་ཡང་ཆེད་དུ་བྱས་པའི་ས་བཤད་ནི་ཕུན་སུམ་
ཚོགས་པ་སྣ་ཚོགས་ཤིག་དར་བ་འདིར་དཔེར་འདྲེན་པས་མི་ལངས་མོད། གོང་འཁོད་
འདི་དག་བསླད་མ་ཞུགས་པའི་རི་ཆུའི་རིག་གནས་རྣལ་མ་དམངས་ཁྲོད་ན་དམ་དུམ་དུ་
ཡོད་པ་གཞན་དུ་རྙེད་དཀའ་བའི་གྲས་ཡིན་སྙམ་ཤིང་། ཡུལ་འདིར་རིང་མོའི་དུས་ནས་
རི་ཆུ་དང་དམངས་ཁྲོད་རིག་གནས་གཉིས་མཉམ་འདྲེས་དབྱེར་མེད་པ་ཞིག་ཏུ་གྲུབ་ཡོད་
པ་འདི་དག་ལས་ཀྱང་མཚོན་ནུས་པར་སྙམ་ནས་ཅུང་ཟད་ཆེད་དུ་བཀོད་པ་ཡིན་ནོ། །
རི་ཆུ་ལ་དེ་ལྟར་རྒྱུས་ཆེ་བའི་རྨང་གཞི་དེའི་སྟེང་ཡུལ་འདི་གའི་མི་རྣམས་དེ་ལ་དེ་
བཞིན་གྱི་དགའ་ཞེན་ཆེ་ཞིང་བརྩེ་བ་ལྷག་ཏུ་ཟབ་སྟེ། ཇི་སྐད་དུ་འདུལ་བ་རྣམ་འབྱེད་
སོགས་ལས། ཇི་ལྟར་ས་ནི་སྐྱེ་རྒུ་རྣམས་ཀྱི་གཞི། །དེ་ལས་འབྲུ་རྣམས་སྐྱེ་བར་འགྱུར་
བ་ལྟར། །ཞེས་པ་དང་། མ་སྐྱེས་དགྲའི་འགྱོད་པ་བསལ་བའི་མདོ་ལས། ས་ནི་རྩྭ་དང་།
ཤིང་གེལ་པ་དང་། སྨན་དང་། ནགས་ཚལ་ཐམས་ཅད་ཀྱི་གནས་ཡིན་ཏེ། ཞེས་གསུངས་
པ་དང་མཚུངས་པར་སྐྱེ་བོ་སྤྱི་དང་ས་འདིའི་ཡུལ་མི་དག་ཀྱང་རང་ཉིད་ཤིན་ཏུ་ཕལ་བའི་
འཚོ་བ་སྐྱེལ་བ་ནས། བདེ་བ་འཇིག་རྟེན་གྱི་ཕུན་ཚོགས་ལོངས་སུ་སྤྱོད་པ་གང་ཡང་རི་
ཆུ་དང་ཁ་འབྲལ་དུ་མེད་ལ། ས་གཞི་འདི་ཉིད་ཁོ་ན་ལངས་ན་མི་འགྱེལ་བའི་རྐང་སྟེགས།
འགྱེལ་ན་མི་ཤུད་པའི་འཆེལ་རྟེན། ཁེན་ན་སྲ་བརྟན་གྱི་རྒྱབ་རྟེན་འཆའ་ས། བསླང་ན་
17O



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -
འཛད་མེད་ཀྱི་དངོས་གྲུབ་སྟེར་མཁན། གསོན་པོ་བཟའ་ཉོག་གི་འཚོ་རྟེན་འཆའ་ས། ཤི་
ན་མི་རྒན་གྱི་མགོ་རུས་འཇོག་ས་ཡིན་པ་རིང་མོའི་དུས་ནས་ཤེས་ཡོད་དེ། མགོ་ནག་འཁྲི་
ས་སྤུ་ནག སྤུ་ནག་རྟེན་ས་སྤང་སྤུ། ཞེས་པའི་གཏམ་དཔེ་དེ་བྱིས་པ་ལོ་བརྒྱད་ཚུན་གྱི་
ངག་ཐོག་ན་ཡོད། ནམ་ནམ་ཞར་ཞར་ལ་ས་ཡག་པ། སྤང་སྔོན་པོ། ཆུ་གཙང་མ། རི་
འཕྱོར་པོ་སོགས་མཐོང་ཚེ་ཡིད་ནས་སྨོན་ཅིང་། ངག་ཏུ་ཡང་བརྗོད་དེ། དེ་དཀོན་མཆོག་
གི་ཞིང་ལ་མཆོད་ཅེས་སྨྲ་བར་བྱེད་པ་ཉུང་ངུ་མིན། གཏམ་རྒྱུད་ཅིག་ལ། སྔོན་གྱི་དུས་
ཤིག་ན་ཡུལ་མགོ་ལོག་གི་མི་རྒྱལ་ཁམས་པ་ས་ཕྱོགས་ངེས་མེད་དུ་རྒྱུ་བ་ཞིག་ཡུལ་གཞན་
གྱི་ནེའུ་གསིང་སྤང་ལྗོངས་ཉམས་དགའ་བ་ཞིག་ཏུ་འབྱོར། དེར་ཡུལ་ལྗོངས་ཀྱི་བཀོད་པ་
ཉམས་མཚར་པོ་དག་ཉམས་རོལ་གྱི་ངང་ལ་ཅུང་ཟད་བསྡད་པས་ཡུལ་དེ་ཀའི་གཞོན་ནུ་
གཡུ་རྣ་ཅན་འགའ་ཞིག་རྩེད་འཇོའི་ཕྱིར་རྒྱུ་བ་དང་ཕྲད། དེ་ལ་གླེང་མོལ་གྱི་ཞར་ལ་ཕ་
གིའི་སྤང་རི་ལྷུན་ཆགས་པ་དེའི་མིང་ལ་ཅི་ཟེར། ངེས་པར་གཞི་བདག་ངོ་མཚར་བ་ཞིག་
ཡིན་པར་ངེས་ཞེས་སྨྲས། དེ་དག་གིས་རི་འདི་ལ་མིང་མེད། ཁྱོད་འཁྱམ་པོ་ཞིག་ལ་རི་
བོ་དེ་ཅི་ཞིག་ཡིན་ཚུལ་གྱིས་ཅི་བྱ། རྟ་རྒན་འདི་སྟེར་ནུས་ན་རི་འདི་ཁྱོད་ལ་འཚོང་ཆོག་
ཅེས་སྨྲས། དེས་ལང་ཚོ་བདོ་ལ་ཁེངས་པ་མཐོ་བ་དེ་དག་གི་དམིགས་སོ་དེ་ཁོའི་རྟ་དེ་
རང་ཡིན་འདུག་ན་ད་ལྟ་རྟ་ཞོན་ནས་ཕྱིར་ལོག་པའི་སྐབས་མེད་པ་འཕྲིགས་སུ་ཚུད་པས།
ལགས་སོ། །དེས་ན་རྟ་འདི་ཁྱོད་ཚོར་དབང་། རི་བོ་འདི་ངས་ཉོས་པ་ཡིན། ང་རང་ས་
ཐག་རིང་པོའི་མི་ཡིན་པ་རྗེས་སུ་ཕྱིར་ལོག་ནུས་མིན་ཇི་ལྟར་ཡང་རི་འདི་ད་ནས་ང་ལ་
དབང་པ་ཡིན། མིང་ཞིག་ཀྱང་དགོས་པས་དེ་རིང་ནས་ཡར་ཁམས་ཕྱུག་གི་རུ་མ་ཞེས་ང་
རང་གིས་བཏགས་པ་ཡིན། འདི་ལ་ཁྱེད་ཚོས་ང་ལ་ཆིངས་ཡིག་ཅིག་འབྲི་རོགས་དགོས་
ཞེས་སྨྲས་པས་དེ་ལྟར་དུ་བྱས་ནས་ཁོ་ཚོས་རྟ་ཁྲིད་དེ་ཧབ་ཆ་སྒྲོག་བཞིན་སོང་། དེར་རྒན་
པོས་རྟ་སྒ་ཁུར་ནས་རྐང་ཐང་ངང་ཕྱིར་ལོག་དགོས་བྱུང་ལ། ཕྱིས་ཀྱང་གནས་དེར་ལོག་
171



གཡུ་དྲུག་དཀར་དཔེ་ཚོགས།
ཐུབ་པ་མ་བྱུང་མོད། ཁོའི་ཚེ་སྨད་ལ་རྒྱུ་གཡང་དང་མི་གཡང་ལེགས་པོ་འཕེལ་བྱུང་བ་ས་
དང་རི་དེའི་དངོས་གྲུབ་འཁོར་བ་ཡིན་པའི་བཤད་སྲོལ་བྱུང་། དོན་འདི་བདེན་མིན་ང་
ཚོས་ཁ་ཚོན་གཅོད་བྱ་མིན་ཡང་འདི་ལས་ཀྱང་ཡུལ་འདིའི་མི་དག་རི་ཆུ་ལ་རྩིས་ཆེ་བ་
དང་། ཡུལ་ལྗོངས་གཙང་མ་མཐོང་བའི་ཚེ་ན་ཡིད་སྨོན་བྱེད་ཅིང་། སྨོན་ལམ་ཚུན་ཆད་
ཀྱིས་བསྔོ་ཞིང་འཇུག་པར་བྱེད་པ་ཤེས་ཐུབ། །
དེ་འདྲའི་དགའ་ཞེན་གྱི་དབང་གིས་གཅེས་སྤྲས་བདག་སྐྱོང་གི་འདུ་ཤེས་བཟང་བོ་
རང་བཞིན་གྱིས་ཡོད་དེ། རང་དགར་ས་སློག་པ་དང་། ཤིང་གཅོད་པ། ལྡུམ་རིགས་བརྐོ་
བ། ཆུ་རྙོག་པ་སོགས་ཀྱི་ལས་ལ་མི་འཇུག་ཅིང་། དྲི་མི་ལེགས་པ་གཞོབ་སྲེག་སོགས་ཀྱི་
ལས་ཀྱང་སྤང་ཅི་ནུས་བྱེད། གཞི་བདག་སོགས་ཀྱི་ཉེ་ཁད་དུ་ཡ་ང་བའི་གདོལ་ཆོས་ཤ་
རློན་དམར་འགྲེམ་དང་། ཁྲག་གིས་རྒྱ་ཆེར་སྦགས་པ། སྒྲེན་མོར་རྒྱུ་བ། ངུད་མོ་སོགས་
སྒྲ་མི་སྙན་པ་གཟན་པོར་སྒྲོག་པ་འཛེམ་བྱར་བྱེད། ཐ་ན་བརྟག་པ་མེད་པར་གྱ་ཚོམ་ངང་
ས་རྒོད་དུ་བསང་མི་འཕུད་ལ། ལམ་མགྲོན་དག་གིས་ཇ་ཚུགས་འདེབས་ཚེ་ཡང་ནེའུ་
གསིང་མེ་ཏོག་གིས་བརྒྱན་པ་སོགས་ལས་གཡོལ་ཏེ། བྲག་སྐྱིབས་དང་། གད་ཕུག གྲམ་
གླེའུ་སོགས་གདམ་པར་བྱེད། ཆུ་དང་ཆུ་མིག་གཙང་མ་ནི་ས་སྟེང་དུ་འཚོ་བ་ཀུན་གྱི་ཐུན་
མོང་གི་དངོས་གྲུབ་སྟེ། ད་ལན་འདི་ཙམ་ལ་སྤྱོད་པར་བྱེད་པ་ཡང་བསོད་ནམས་བསགས་
པའོ་སྙམ་ནས་སྐྱིད་ངོ་ཤེས་པ་དང་དྲིན་དུ་ཚོར་ཐུབ་པར་བྱེད་པ་མཚོན་བྱེད་དུ་རྟག་ཏུ་ཆུ་
གཙང་མར་ཕྲད་ཚེ་དེ་མཆོད་པ་རྣམ་ལྔའི་དང་པོར་བཟུང་ནས་མཆོད་ཁ་འཕེན་པར་བྱེད་
ལ། ཆུ་མགོ་གཙང་མའི་ཆུ་ལེན་ཚེའང་དེ་ལ་མནོལ་བསླད་ཤོར་དོགས་ཀྱིས་མགོ་ཁུང་
དངོས་ནས་ཆུ་མི་འཆུ་བར་རྒྱུད་ནས་མས་སུ་རན་ཙམ་ཕྱིན་ཏེ་ཆུ་ལེན་པར་བྱེད། སྨན་
དུ་བཀོལ་བྱའི་རྩི་ཤིང་ལྡུམ་བུ་དཀོན་མོའི་རིགས་དཔེར་ན་རྫ་རི་མཐོན་པོར་སྐྱེས་པའི་
གཟའ་ལྡུམ་སོགས་འཐུ་བར་བྱེད་ཚེ་ཡང་བརླང་སྤྱོད་སྤངས་ཏེ་སྐྱེམས་མཆོད་དང་བསྐང་
172



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཡིན་
གསོལ་སོགས་བགྱི་ཞིང་། གནས་དེ་ཀར་སྐྱེས་པ་ལས་སུམ་ཆའི་གཅིག་ཙམ་ལས་མི་འཐུ་
བར་སོར་འཇོག་བྱེད་པའི་སྲོལ་ཡོད། གཏམ་གྱི་གོ་བ་ཟབ་མོ་འདྲོང་དཀའ་བའི་བྱིས་པ་
ཆུང་ངུ་དག་ལའང་མེ་ཏོག་ཅི་འདོད་འཐུ་བས་གཟུགས་པོ་འཚར་ལོང་བར་མི་ནུས་པ་
དང་། ཆུ་ལ་བཤང་གཅི་དོར་བས་མིག་ལ་འབྲུམ་བུ་འབྱུང་བ་སོགས་དགོངས་པ་ཅན་གྱི་
སློབ་གསོའམ་ད་ལྟའི་འཆད་སྲོལ་ལྟར་གྱི་ཀུན་སློང་དག་པའི་རྫུན་ངག་ཚུན་གྱིས་བསླབ་
སྟོན་བྱེད། ཁོར་སྲུང་སྐོར་འདི་ནང་ཆོས་ཀྱི་ལྟ་སྤྱོད་དང་སྦྱོར་བ་ནི་ཆེས་ཕན་པ་ཐོན་པའི་
བྱེད་ཐབས་ཤིག་སྟེ། དཔེར་ན། ཉ་མོ་སྟོང་སྡིག་དང་། ཉ་ལྕེ་མེད་སྡིག་པ་འདག་མེད།
བྱ་བསད་ལག་པ་སྟོང་བ། སོགས་ཟེར་སྲོལ་ཁྱབ་བརྡལ་དུ་ཕྱིན་པས་མཚོ་སྐྱ་རེངས་སྔོ་
རེངས་ཀྱི་མཚོ་ཁར་ཡུན་རིང་གཞས་སྡོད་བྱེད་མཁན་འབྲོག་པ་དག་ལ་ད་ལྟའི་བར་ཟས་
ཀྱི་ཕྱིར་དུ་རང་ས་རང་མཚོ་ནས་ཉ་དང་བྱ་སོགས་འཛིན་གསོད་བྱེད་པའི་སྲོལ་མ་བྱུང་།
ཁྱད་པར་དགོན་སྡེ་ཕལ་མོ་ཆེའི་ཉེ་འཁོར་དང་གནས་ཁྱད་པར་ཅན་དག་ལ་རི་རྒྱ་རྔོན་
རྒྱ་སོགས་མེད་པ་ཤིན་ཏུ་ཉུང་། འདི་དག་ཀྱང་ཉེ་བའི་དུས་ཀྱི་དེང་རབས་སློབ་གསོ་ཙམ་
ལས་བྱུང་བ་མ་ཡིན་པར་ལོ་རྒྱུས་རིང་པོ་དང་ལྡན་ཏེ། གླིང་སྒྲུང་སོགས་སུ་གླིང་གི་སྲིབ་རི་
ནགས་རྒྱལ་ཕྱུག་མོ་དང་། ཧོར་གྱི་རྩྭ་ར་པད་མ་སྟོང་ལྡན། མགར་བའི་རི་ནག་སོགས་སུ་
རྩྭ་ཤིང་ལ་སྲུང་རྒྱ་ཡོད་པར་གྲགས་པ་སོགས་ལས་ཀྱང་དཔག་ཐུབ།
གཞན་ཡང་སྲོལ་རྒྱུན་འདུ་ཤེས་ལ་དབང་ཆེན་གསེར་གྱི་ས་གཞི་སྣ་ཚོགས་ནོར་བུ་
འཛིན་པ་དེའི་ལྷུམས་སུ་གདོད་གྲུབ་རང་བྱུང་དུ་གནས་པའི་གསེར་དངུལ་སོགས་རིན་
པོ་ཆེ་རྫས་ཀྱི་རིགས་སྣ་ཚོགས་ཤིག་མཆིས་པ་དེ་དག་གི་ཁམས་དང་ནུས་པ་སྟོབས་སུ་
གྱུར་བས་ཆུ་ཀླུང་དང་ལོ་ཏོག་རྩྭ་ལོ་རྩི་ཤིང་སོགས་བཅུད་དང་ལྡན་པར་བྱེད། དེའི་རོ་
ནུས་སོགས་ཀྱིས་དངོས་དང་བརྒྱུད་ནས་ས་ལ་བརྟེན་པའི་སེམས་ཅན་མ་ལུས་པའི་སྲོག་
ཁམས་འཛིན་ཅིང་ཟོ་དང་དབང་ཁམས་གསོ་བར་འདོད། དེས་ན་ཇི་སྐད་དུ་གླང་པོ་ཆེ་
173



འt
8:༠༤༢༢༤
གཡུ་དྲུག་དཀར་དཔེ་ཚོགས། །
ན
ཤི་ན་གསེར་སྲང་སྟོང་། མ་ཤི་ན་གསེར་སྲང་སྟོང་ཟེར་བའི་དཔེ་བཞིན་ས་འོག་གི་ནོར་
གཏེར་དེ་དག་གབ་འདོན་གཉི་ཀ་འདྲ་སྟེ་དབུལ་སེལ་ནོར་གྱི་དངོས་གྲུབ་འབྱུང་བར་
མཉམ་པ་ལ། དུས་སུ་བབས་མིན་དང་ཚུལ་བཞིན་འབྱོངས་མིན་སོགས་ཀྱིས་དེ་འདོན་
པ་ཆུད་འཛའ་བར་དོགས་ཏེ། དགོས་པ་ཁྱད་པར་བ་མེད་ཚེ་ཐ་མལ་གབ་གནས་ཀྱི་ངང་
དུ་འཇོག་པ་མཆོག་ཏུ་སེམས། བོད་འདིར་ཐུན་མོང་མ་ཡིན་པའི་རིག་གནས་སྣང་ཚུལ་
ཞིག་སྟེ། སྣང་སྲིད་དབང་དུ་བསྒྱུར་བའི་ནུས་པ་དང་ལྡན་པ་མཆོག་གི་རྣལ་འབྱོར་པ་
དག་གིས་བརྡ་ཐབས་གཏད་རྒྱ་སོགས་གསང་བ་བསམ་གྱིས་མི་ཁྱབ་པའི་ཚུལ་ལ་བརྟེན་
ནས་ཕྱི་རབས་སེམས་ཅན་གྱི་དབུལ་བ་སེལ་བ་སོགས་དགོས་པ་ཆེན་པོར་དམིགས་པའི་
ནོར་གཏེར་མང་དུ་སྦ་བ་སོགས་ཡོད་ལ། དེ་བཞིན་གང་ཟག་རང་ག་བ་དག་གིས་ཀྱང་ཆུ་
གཏེར་མཚོ་གཏེར་སོགས་སྣ་ཚོགས་སུ་འཇུག་པའི་སྲོལ་ཞིག་ཡོད་མོད། ནོར་གཏེར་དེ་
དག་ཀྱང་མཐའ་གཅིག་ཏུ་འདོན་དགོས་པར་མ་སྨྲས་ཏེ། བསྟན་པའི་བཙས་དང་ཡུལ་གྱི་
བཅུད་དུ་གྱུར་བ་དག་འདོན་མི་རུང་བ་ལས་འཕྲོ་གཏེར་གྱི་རྣམ་བཤད་སོགས་ལས་བཤད།
རི་ཆུ་སྲུང་སྐྱོབ་ནི་དགོས་པ་བྱུང་ན་སྲོག་དང་བསྡོས་ནས་ཀྱང་བྱེད་དེ། གོང་སྨྲས་
ཧོར་གླིང་གིས་རྨ་ཆེན་དང་། འཇང་གླིང་གིས་ཚྭ་མཚོ་བརྩད་ནས་གཡུལ་འགྱེད་བྱུང་
བའི་གཏམ་རྒྱུད་རིང་བའི་དུས་ནས་ཡོད་ལ། ཕྱིས་སུ་རྨ་ཆེན་གྱི་གཏེར་ཁ་སྲུང་ཕྱིར་
དམར་འཛིང་དྲག་པོ་བྱས་པས་མགོ་ལོག་དང་མཱ་དམག་བར་འཁོན་གཞི་དང་པོ་ཆགས་
པ་སོགས་ལས་རྟོགས་སླ། སྔ་བའི་དུས་ན་བོད་འདིར་བླ་རི་བླ་མཚོ་བླ་ཤིང་སོགས་ཀྱི་
ངོས་འཛིན་ཡོད་ཅིང་། དེ་དག་སྲོག་ལས་གཅེས་པར་སྲུང་སྐྱོབ་བྱེད་པའི་སྲོལ་ཀ་བྱུང་
ཡོད། སྲུང་སྐྱོབ་འདི་དམངས་ཁྲོད་ངག་རྩོམ་དུ་ཡང་བྱུང་སྟེ། སྔ་བ་བོན་གྱི་སྲིད་པ་སྤྱི་
བསྐང་སོགས་སུ། ས་བརྐོས་འབྲང་རྒྱས་ཞལ་དཀར་དང༌། །མཚོ་སྲུབས་མུ་ལེ་དུང་
གིས་འཚབ། །སོགས་དང་། གླིང་སྒྲུང་དུ། རྩྭ་མགོ་འབྲས་བུ་རུག་གེར་ཡོད། །རྩི་ཐོག་
174



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཟླ་
སྤྲུགས་ན་མར་གྱིས་གསོས། །རྩྭ་སྐེད་ཟིལ་བ་ཁྲོམ་མེར་ཡོད། །རྩྭ་ཐུར་བཅག་ན་དར་གྱིས་
གཡོགས། །རྩྭ་རྟིང་མར་ཁུ་འཁྱིལ་ལེར་ཡོད། །རྩ་བ་བཀོག་ན་ཇ་ཡིས་ཚུགས། །ཐང་
སྐེད་སྔོན་པོ་ན་ལ་གྲུབ། །ན་ཐུར་སྤོས་ཐུར་གཤིབ་འདྲ་ལ། །ན་རྩྭ་དར་རྡང་རུགས་སེ་
ཡོད། །རྩྭ་ཕོ་ཐུར་བཅག་ན་གསེར་ཐུར་དགོས། །མོ་ཐུར་བཅག་ན་དངུལ་ཐུར་དགོས། །ཀུ་
ཤ་ཕྱག་རྒྱ་ལྡེམ་མེར་ཡོད། །རྩྭ་མགོ་བྲུལ་ན་འོ་མས་འཚབ། །མེ་ཏོག་ཁྲ་དམར་ཤིགས་སེ་
ཡོད། །ལོ་མ་འཐོར་ན་གཡུ་བྱུར་ཐོགས། །ཞེས་དང་ཡང་ན། རྩྭ་ཕོ་ཐུར་བཅག་ན་གསེར་
ཐུར་གྱིས་འཚབ། །རྩྭ་མོ་ཐུར་བཅག་ན་དངུལ་ཐུར་གྱིས་འཚབ། །ཆུ་གཙང་མ་རྙོག་ན་
འོ་མས་འཚབ། །ལམ་ཤོ་ཁེས་བཏོད་ན་དར་གྱིས་འཚབ། །རྡོ་ཆག་གྲུམ་བྱུང་ན་མར་གྱིས་
འཚབ། །སོགས་ཀྱི་ངག་རྒྱུན་ཡོད་པ་དང་། ཕྱིས་སུ་ཡང་། ལན་མེད་དུ་ཉིན་གྱི་རྩྭ་མགོ་
བཀྲུམས། །ཉེས་མེད་དུ་སྲིབ་ཀྱི་ཆུ་མགོ་བརྙོགས། །ཞེས་པ་བརྙས་བཞག་དང་བསྐོས་ཐང་
ཆེ་བར་བརྩི་བ་དང་། ཕ་ས་གསེར་ནག་གི་གཞོང་བ་འདྲ་བོ་སྐྱུར་མི་ཉན། །རྩྭ་ས་ཝ་དམར་
གྱི་རྒལ་བ་འདྲ་བོ་འཆོར་མི་རུང་། །ཟེར་བ་སོགས་ལས་ངེས་ཤེས་འདྲེན་དུ་ཡོད་སྙམ།
རི་ཆུ་ལ་དེ་ལྟར་དང་ཞེན་དང་སྲུང་སྐྱོབ་སོགས་བྱེད་པའི་རྒྱུ་རྐྱེན་གཞན་ཞིག་ནི་
བློ་ཁོག་གུད་ཡངས་ཤིང་རྟོག་པ་འཆར་ཡན་གྱི་རིག་རྩལ་སྐྱེན་ལ་བཀྲ་བའི་རིགས་རྒྱུད་
འདི་ཉིད་ཀྱི་ལྷན་སྐྱེས་གཤིས་ལ་མངའ་བའི་མཛེས་དཔྱོད་མཛེས་འཛིན་དང་སྒྱུ་རྩལ་
རོལ་མྱོང་གི་ནུས་པ་དང་འབྲེལ་བ་ཡོད་སྙམ། དེ་ཡང་རང་རེའི་རིག་གཞུང་ཆེན་པོའི་
ལུགས་འདུལ་བ་གཞི་ན། ས་ནི་རིན་པོ་ཆེ་མང་པོ་འཛིན་པ་ཡིན་པས་ས་གཞི་ནི་མཛེས་
པ་མཛེས་པ་དག་གིས་གང་བ་ཡིན་ནོ། །ཞེས་གསུངས་ཡོད། ཚད་མའི་སྐྱེས་བུའི་གསུང་
ན། ཁུ་བྱུག་མྱོས་པའི་གདངས་སྙན་གླུ་ལེན་ཞིང་། །དུས་རླུང་བསིལ་བས་མེ་ཏོག་འགྲེམ་
པ་བཞིན། །སྤྲིན་གྱི་གླང་པོ་དགའ་བའི་སྒྲ་འབྱིན་ཅིང་། །ཆར་གྱིས་སྦྱངས་པ་རབ་བཟང་
བསིལ་གཏོར་བཞིན། །(ཀློང་ཆེན་རབ་འབྱམས་པ》ཞེས་བྱུང་ཞིང་། རྣལ་འབྱོར་པས།
175



གཡུ་དྲུག་དཀར་དཔེ་ཚོགས།
སྟེང་ན་སྦྲང་ཆར་སི་ལི་ལི། །རྒོད་པོ་མང་པོ་ལྷོ་བྱང་འགྲིམ། །འོག་ན་རྩེ་ཆུ་གྱ་མ་གྱུ། །
ངང་པ་མགྲིན་པ་འཁྱོགས་ནས་བལྟ། །(ཚོགས་དྲུག་རང་གྲོལ)ཞེས་གསུངས་ལ། སྙན་
ངག་པས། ནེའུ་གསིང་གཡུ་ཡི་མནྡལ་ཕྱིས་འདྲར་སྔོ། །མེ་ཏོག་ཕྲེང་མཛེས་སྐར་ཚོགས་
བཞིན་དུ་བཀྲ། །བུང་བའི་མགྲིན་སྒྲ་རྒྱུད་མངས་ལྟར་སྙན་པའི། །དཔྱིད་ཀྱི་དུས་འདི་ལྷ་
ཡུལ་ལྟ་བུར་མཛེས། །(བོད་མཁས་པ)ཞེས་བརྩམས་པ་དང་། ཕྱུགས་ཆུང་མས། ནངས་
སྔ་དྲོའི་ཉི་རྩེ་གངས་ལ་ཤར། །གངས་དཀར་པོ་མཆོད་རྟེན་བཤམས་ཡག་རེད། །དགུང་
ཕྱི་དྲོའི་ཉི་ཟེར་ནགས་ལ་ཕོགས། །ནགས་རྒྱ་རྫོང་སྤོས་དམར་སྒྲོན་ཡག་རེད། །ཅེས་
ལེན་པར་བྱེད་ལ། ཞལ་ལྕེ་པས་ཀྱང༌། ངའི་རྒྱབ་རི་བྲག་དཀར་རྩེ་བརྒྱད་ལ། །རྒོད་ཐང་
དཀར་མ་གཏོགས་འཁོར་མ་མྱོང་། །ངའི་མདུན་རི་ན་ཁྲ་ཕྱུག་མོ་ལ། །ཕྱུགས་བེའུ་ལུག་
མིན་པ་འཚོ་མ་མྱོང་། །ཞེས་སུ་འཆད། འདི་ལྟ་བུའི་ཁོ་ར་ཁོར་ཡུག་ན་ཁྱོད་ཀྱིས་རི་ཆུ་
ཡུལ་ལྗོངས་ཀྱི་མཛེས་པ་མི་མཐོང་བར་མུན་ཐོམ་མེར་འདུག་པའི་གནས་མེད་ལ། བོད་
བྱང་སའི་བག་ཆགས་བརྟས་པ་ཞིག་ལ་མཚོན་ན། གལ་ཏེ་རང་བྱུང་རི་ཆུའམ་སྔོ་ལྗང་
སྤང་ལྗོངས་དང་ཁ་གྱེས་ཚེ་སེམས་ཀྱི་སྤྲོ་བ་འཕང་དམད་ཅིང་། སྐྱོ་བའི་ན་བུན་སངས་
དཀའ་བར་འགྲོ་ཞིང་། ཐ་ན་སེམས་ཅན་ཐུན་མོང་གི་བདེ་སྐྱིད་དུས་ཚིགས་དཔྱིད་ཀྱི་
དཔལ་མོ་དེ་ཡང་མྱོང་དུ་མེད་པར་འགྲོ་བའི་ཚད་དུ་མཆིས།
གཞན་ཡང་བོད་སྲོལ་རྒྱུན་རྩོམ་རིག་ལ་བག་ཆགས་ཕྲན་ཙམ་ཡོད་པ་ཞིག་གིས་ངོར་
ཡང་། རི་བོ་སྤྲིན་དཀར་གྱི་ལ་ཐོད་ཅན། ནེའུ་གསིང་མེ་ཏོག་གི་འཛུམ་ཞལ་ཅན། ཆུ་
ཀླུང་ལྷ་བ་ཡི་དོ་ཤལ་ཅན། མེ་ཏོག་གེ་སར་གྱི་སྐྲ་ལོ་ཅན། བུང་བ་དར་དིར་གྱི་མགྲིན་གླུ་
ཅན། སྤྲིན་པ་ཆར་ཟིམ་གྱི་བརླན་བག་ཅན། ཁུ་བྱུག་རྒྱུད་མངས་ཀྱི་སྒྲ་དབྱངས་ཅན།
སོགས་སུ་སྨྲ་བའི་སྒྲ་དང་ཡི་གེ་དབང་པོའི་ཁམས་སུ་རིང་མོའི་དུས་ནས་ཁ་བ་བཞིན་
འབབ། སྦྲང་ཆར་ལྟར་འཇོ། མེ་ཏོག་བཞིན་བཞད་པར་བྱེད་པ་འདིས་ཀྱང་ཡིད་ལ་བག་
176



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -
ཆགས་གཞན་དུ་བསྒྱུར་དཀའ་བ་སྟོབ་པར་བྱེད། དེས་ན་རི་ཆུ་འདི་དག་གི་མཛེས་པ་
དེས་མི་རྣམས་ཀྱི་མིག་ལ་མཛེས་སྡུག་སྦྱིན་པར་བྱེད། ཡིད་ཀྱི་དང་བ་འདྲེན་པར་བྱེད།
སེམས་ཀྱི་སྐྱོ་ངལ་བསང་བར་བྱེད། སྣང་ཡུལ་ལ་སྤྲོ་ཉམས་དང་སེམས་ཁམས་ལ་སྙོམ་
སྒྲིག་གི་ངལ་གསོ་སྦྱིན་པར་བྱེད་པ་སོགས་བསྙོན་དུ་མེད་ན་དེ་ཚབ་བྱེད་གཞན་ནས་མི་
རྙེད་པའི་རིན་ཐང་ཞིག་ཀྱང་ངེས་པར་ཡིན་པས། དེ་ལྟ་བུའི་ཁོར་ཡུག་རི་ཆུ་དེ་ལ་དགའ་
བ་ཅིའི་ཕྱིར་མི་འཆང་། སྤྲོ་བ་ཅིའི་ཕྱིར་མི་སྐྱེད། འདི་ལས་བོད་པ་སྤྱི་དང་ཡུལ་འདིའི་
སྐྱེ་བོ་རྣམས་མ་བཅོས་རི་ཆུའི་མཛེས་སྡུག་མིག་གིས་མཐོང་མཁན་དང་ཡིད་ཀྱིས་རྟོགས་
མཁན་ཅིག་ཡིན་ལ། དེའི་རོ་མཆོག་ཉམས་སུ་མྱང་བར་ནུས་པའི་ཆུ་ཚད་དང་ལྡན་པའི་
རིགས་རྒྱུད་ཅིག་ཡིན་པའང་ཞར་ལ་ཤེས་ནུས་པར་མ་ཟད། ཞིབ་པར་བསམ་ན་དེ་ཁོང་པ་
ཅག་རི་ཆུ་ལ་དགའ་བ་དང་བརྩེ་དུང་ཤུགས་ཆེན་འཆང་ཞིང་དེ་གཅེས་འཛིན་སྲུང་སྐྱོབ་
ཀྱི་མོས་འདུན་བླ་ལྷག་ཏུ་བདོ་བའི་རྒྱུ་རྐྱེན་གལ་ཆེན་ཞིག་ཏུ་ཡང་འདོད་དོ། །
དྲུག
གོང་དུ་འཁོད་པ་དག་དོན་ཉུང་ངུར་བསྡུ་ན་རང་ཉིད་གནས་སའི་རི་ཆུ་ཁོར་ཡུག་
དེར་གནས་སེམས་ཅན་གྱི་རིགས་དང་བཅས་པ་ལ་ལ་རྒྱུས་ལོན་དང་། དགའ་ཞེན། གུས་
བསྟི། གསོལ་མཆོད། བདག་སྐྱོང་། གཅེས་སྤྲས། སྲུང་སྐྱོབ་སོགས་སུ་ཕལ་ཆེར་འདུ་ལ།
དེ་ཡུལ་མི་སྐྱེ་བོ་དག་གི་རང་རྒྱུད་ལ་ལྷན་སྐྱེས་སུ་མངའ་བའི་ཚུལ་དུ་ཡོད་ཅིང༌། རྒྱུན་
ཆགས་དང་ནར་མའི་སྤྱོད་ལམ་དུ་གནས་པ་ལ་རྒྱུ་རྐྱེན་མང་དུ་ཡོད་ངེས་མོད། བརྟག་ན་
བོད་པ་སྤྱི་དང་མཚུངས་པར་འདིར་གནས་པ་དག་གི་འདུ་ཤེས་ལ་ཡང་ཐུན་མོང་མ་ཡིན་
པ་སྲོལ་རྒྱུན་རིག་གནས་སེམས་ཁམས་ཀྱི་རྒྱབ་ལྗོངས་སྟུག་པོ་དང་ལྡན་པ་སྨྲོས་མེད་དེ།
177



གཡུ་དྲུག་དཀར་དཔེ་ཚོགས།
འདུལ་བ་རྣམ་འབྱེད་ལས། བཤང་གཅི་ཇི་ལྟ་བ་བཞིན་དུ་རྩྭ་སྔོན་པོ་ཡོད་པའི་ས་ཕྱོགས་
སུ་མཆིལ་མ་དང་། སྣབས་དང་། སྐྱུགས་པ་དང་། རླུགས་པ་མི་དོར་བར་བསླབ་པར་
བྱའོ། །ཞེས་དང་། སེམས་ཅན་ཐམས་ཅད་ལ་མར་འདུ་ཤེས་པ་དང་། ཕར་འདུ་ཤེས་པ་
དང་། བུར་འདུ་ཤེས་པ། བུ་མོར་འདུ་ཤེས་པར་བྱ་ཞེས་གསུངས་པ་དང་། འདུལ་བ་ཕྲན་
ཚེགས་ཀྱི་གཞི་ལས། གནོད་སེམས་ཅན། སེམས་ཉོན་མོངས་པ་ཅན། སེམས་འཇམ་པ་
མ་ཡིན་པ། གཡོ་དང་སྒྱུ་ཡོད་པ། རྩུབ་པ། འཚེ་བ། ལག་པ་ཁྲག་གིས་གཤེར་བ། ཡིད་
དུ་མི་འོང་པ། སྒྲིབ་པ་ཅན། ཞེས་འཚེ་སེམས་ཅན་ལ་སུན་འབྱིན་མཛད་པ་དང༌། ཕར་
ཕྱིན་སྟོང་ཕྲག་བརྒྱ་པ་ལས། སྲོག་ཆགས་སུ་གྱུར་བ་ཐམས་ཅད་ལ་འཚེ་བ་མེད་པ་ནི་
དགེ་བ་ཞེས་བྱའོ། །ཞེས་དང་། ཤེར་ཕྱིན་ཁྲི་བརྒྱད་སྟོང་པ་ལས། སྲོག་ཆགས་འབྱུང་པོ་
རྣམས་ལ་རྣམ་པར་མི་འཚེ་བ་ནི་ལེགས་པའོ། །ཞེས་སོགས་དྲང་ངོས་ནས་བསླབ་པ་བསྟན་
པ་དང་། ཡང་ཀུན་མཁྱེན་ཀློང་ཆེན་པའི་རྫོགས་པ་ཆེན་པོ་སེམས་ཉིད་ངལ་གསོ་སོགས་
ན། སྲོག་གཅོད་སྤངས་པས་ནི་ཡུལ་བཟང་ལ་ཉམས་དགའ་བར་སྐྱེའོ། །ཕྲ་མ་སྤངས་པས་
ས་ཕྱོགས་རྡོ་གསེག་དང་ཚེར་མ་ཉུང་བར་སྐྱེའོ། །ཚིག་རྩུབ་སྤངས་པས་དུས་ཚིགས་མ་
ལོག་ཅིང་མེ་ཏོག་དང་འབྲས་བུ་དུས་སུ་སྨིན་པའི་ཡུལ་དུ་སྐྱེའོ། །ཀྱལ་པ་སྤངས་པས་ས་
ཕྱོགས་ཐད་ཀ་མཉམ་ལ་མཚོ་དང་རྫིང་བུས་བརྒྱན་པར་སྐྱེའོ། །བརྣབ་སེམས་སྤངས་པས་
ས་ཕྱོགས་མེ་ཏོག་དང་། འབྲས་བུ་དང་། ལོ་ཐོག་བཟང་དགུ་འཕེལ་བ་མཐོང་བར་སྐྱེའོ། །
གནོད་སེམས་སྤངས་པས་ལོ་མ་དང་འབྲས་བུའི་སྡོང་པོ་མང་ཞིང་རོ་ཞིམ་པའི་སར་སྐྱེའོ། །
ཞེས་སྐྱེ་ཁམས་ཁོར་ཡུག་བཟང་པོར་སྨོན་པ་ཤུགས་ཀྱིས་སྟོན་པ་དང་། ཐུན་མིན་ནང་བའི་
རྒྱུ་འབྲས་བསླབ་པའི་ཉེ་ལམ་ནས་དེ་འདྲ་འཐོབ་པའི་ཐབས་ལམ་བསྟན་པ་སོགས་རྒྱ་ཆེར་
གསུངས་ལ། གཞན་གདོད་མར་གྱུར་བའི་ཆོས་ལུགས་ཀྱི་གཞུང་ནོར་བུ་འོད་འབར་སོགས་
སུ་ཡང་། འཇིག་རྟེན་མི་ཡང་མ་རིག་འཁྲུལ། །རྩོག་སྨེ་མཁོན་འཐབ་རྐོ་སློག་དང་། །
178



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
སྤྱི་
དུག་སྤྱོད་མེ་ལྕེ་རྦབ་སྒྲིལ་དང་། །གདུག་རྩུབ་དཔག་ཏུ་མེད་པ་བྱས། །ཀླུ་རིགས་རྣམས་
ཀྱང་འཁྲུགས་རྐྱེན་གྱིས། །འཇིག་རྟེན་མི་ལ་ཆོ་འཕྲུལ་བཀྱེ། །ཞེས་དང་། ཡང་དེ་རུ་ཡུལ་
མཁར་གསར་དུ་བཟུང༌། མཁར་བརྩིགས་ཞིང་རྨོས་ས་རྒོད་བཏུལ། སྤང་ལ་མེ་བརྒྱབས།
མཚོ་དང་ཆུ་མིག་ལ་རྫིང་དང་ཡུར་བ་བསློགས་ནས་ཡོད་པས། དུས་རེ་ཞིག་ནས་གནམ་
ནས་ཆར་བ་ཆད། ས་ལ་རྩི་ཤིང་སྐམ། མི་ནད་ཕྱུགས་ནད་དང་། ཤིན་ཏུ་སྡུག་བསྔལ་བ་
ཉམ་ཐག་ནས་ཡོད་པས”སོགས་དེ་སྐོར་གྱི་ལེགས་ཉེས་དགེ་སྐྱོན་མང་དུ་བསྟན་ཡོད།
དེ་མིན་བོད་ཁམས་འདིར་ཤན་ཞུགས་ཆེ་བའི་གསུང་རབ་དང་མཁས་པའི་ལེགས་
བཤད་དག་ལས་རི་ཆུ་ཡུལ་ཁམས་ཀྱི་རིག་གནས་དང་འབྲེལ་བའི་སྐོར་གཞན་དང་།
ཁྱད་པར་དུ་ཡུལ་ཁམས་ཆེན་པོའི་ཆོས་སྲིད་ཀྱི་སྒོ་དང་བསྟུན་ནས་ཡུལ་མགོ་ལོག་གི་
ལུགས་གཉིས་སྐྱོང་བྱེད་ཀྱི་རྩ་འཛིན་ལྟ་བུར་ཆེད་དུ་བྱས་པས་ས་ཕྱོགས་འདི་གའི་སྐྱེ་བོ་
དག་གི་ཁྲོད་དངོས་བརྒྱུད་ཀྱི་ཤན་ཤུགས་ཆེ་བ། ཇི་སྐད་དུ“བོད་ཆེན་པོའི་ནང་ཚན་རྨ་
སྨར་གྱི་ཡུལ་གྲུར་འཁོད་པའི་སྐྱེ་དགུ་རྣམས་ལ་ལེགས་ལམ་སྟོན་པ་ལ་མངོན་པར་སྤྲོ་བ་
མིའི་བདག་པོ་མཁྱེན་རབ་འགྲན་ཟླ་དང་བྲལ་བ་བསྟན་འཛིན་གྲགས་པའི་གསུང་གི་
བསྐུལ་ངོར”དགེ་བཤེས་ཆེན་པོ་འཇམ་དཔལ་རོལ་བའི་བློ་གྲོས་མཆོག་གིས་མཛད་པ་
ལུགས་ཀྱི་བསྟན་བཅོས་དཔག་བསམ་ལྗོན་པ་ཞེས་པར་ཡང་བསླབ་བྱ་དེ་ལྟ་བུ་མང་དུ་
འདུག་སྟེ། གཞི་བདག་གནས་པའི་ས་ཕྱོགས་སོགས། །ནམ་ཡང་ཉམས་པར་མི་བྱ་ཞིང་། །
ས་ནི་ས་བདག་ལ་དབང་ཕྱིར། །ངན་པའི་དབང་དུ་གཏོང་མི་བྱ། །ཞེས་དང་། གཞི་བདག་
བརྔན་དང་ས་བཅུད་གསོ། །ནད་རིམས་བཟློག་དང་ཕྱྭ་གཡང་སྤེལ། །ཆར་འབེབ་ལ་སོགས་
གང་དགོས་བྱ། །ཞེས་དང་། གསེར་དང་དངུལ་ལ་སོགས་པ་ཡི། །འབྱུང་ཁུངས་ས་གནད་
མ་ཡིན་པར། །ལྷ་རྣམས་ལ་ནི་བསླང་བྱས་ཏེ། །ལོངས་སྤྱོད་དག་གི་གཙོར་བྱ་ཞིང་། །དེ་
འཚབ་ས་བཅུད་གཏེར་གཞུག་བྱ། །སོགས་རྒྱ་ཆེ་བྱེ་བྲག་པ་མང་དུ་གསུངས་ཡོད་དོ། །
179



1:|: :s8
Aps
-88
gsglast
$
1:
283%
Aག*#s
གཡུ་དྲུག་དཀར་དཔེ་ཚོགས།
མདོར་ན་བརྟགས་དང་མ་བརྟག་པའི་ངང་དུ་སེམས་ཀྱི་ལྗོན་ཤིང་རིང་མོའི་རྐང་སྟེགས་
སུ་གྱུར་བའི་རིགས་གཞུང་བསླབ་བྱ་དེ་དག་ན་ཚེ་སྲོག་འདྲ་མཉམ་དང་། རྒྱུ་འབྲས་བསླུ་
མེད། དགེ་སྡིག་སྤང་བླངས། འཚེ་མེད་ཞི་གནས། སྣོད་བཅུད་རྟེན་ཅིང་འབྲེལ་བར་
འབྱུང་བ། འགྲོ་དྲུག་སེམས་ཅན་ཐམས་ཅད་ལ་མར་ཤེས་དྲིན་དྲན་དྲིན་གཟོ་སོགས་ཀྱི་ལྟ་
བ་སྟོན་པ་བརྗོད་ཀྱིས་མི་ལངས་པ་ཞིག་བཞུགས་པས། ཚད་ཆེ་ཆུང་ལ་མ་ལྟོས་པའི་སྒོ་ནས་
ལྟ་བ་དེ་དག་གི་ཤན་ཞུགས་ཐེབས་པ་ནི་རྒྱུ་མཚན་ཆེ་ཤོས་ཤིག་ཏུ་འདོད་དོ། །
གཞན་དམངས་ཁྲོད་རང་གི་ཉམས་མྱོང་ལས་ཐོན་པའི་སྤྱི་སྡོམ་དང་། ཁ་བརྒྱུད་ངག་
བསླབ་དང་རང་གི་གོ་བ་དང་རྟོགས་པ་ཚུལ་སྣ་ཚོགས་སུ་སད་པ་སོགས་མང་པོ་ཞིག་ལ་
རག་ལས་ཀྱི། སྡོམ་ཚིག་སླ་བོ་རེ་གཉིས་སུ་བསྡུ་རུ་མེད་པའང་སྨྲ་མ་དགོས་སོ། །
མདོར་ན། གནས་འདི་ན་རང་བྱུང་རི་ཆུའི་བཀོད་པ་བལྟ་ན་སྡུག་ཅིང་། དེ་འགྲོ་
བ་མིའི་ཤེས་རིག་དཔལ་མོ་ངོ་མཚར་བ་དང་དབྱེར་མེད་རོ་གཅིག་ལྟ་བུར་རིང་མོའི་དུས་
ནས་སོང་བས། རི་ཆུའི་རིག་གནས་ཞེས་པར་བརྗོད་དུ་རུང་བ་ཡང་མཐའ་དང་རྣམ་
པ་ཚད་འཛིན་དང་བྲལ་བ་ཙམ་དུ་སྨྲ་ཆོག་གི་ དུས་ཡུན་ཐུང་ངུར་སླ་ཐབས་ཀྱིས་སྟོན་
ནུས་པ་ཞིག་ཏུ་མ་མཐོང་མོད། རབ་ན་ཀུན་ལ་རྒྱུས་ཆེ་བ་ཡུལ་ལྷ་གཞི་བདག་ཙམ་གང་
དུ་ཡོད་པ། དེ་རྣམ་པ་ཅི་ལྟར་བཞུགས་པ། དེ་ལ་བསང་གསོལ་གྱི་ཡི་གེ་ག་ཚད་ཡོད་པ་
སོགས་ངོ་སྤྲོད་ཙམ་ཁོ་ན་མ་ཡིན་པར། རི་ཆུ་སྤྱིའི་གནས་བབ་འཁོད་སྟངས་རྩལ་འདོན་
བྱེད་རྒྱུ་གཙོ་ཆེར་བཟུང་སྟེ། རི་དང་རི་རྒྱུད། ཆུ་དང་ཆུ་ཕྲན། མཚོ་དང་མཚེའུ། ལ་
དང་ལུང་བ། བྲག་དང་ནགས་ཚལ། ལམ་དང་ཉག་ག ན་དང་བརླན་ས་སོགས་ནས་
དེ་དག་ལ་རིང་ནས་བརྟེན་པ་རིག་གནས་ཀྱི་བྲོ་བ་ཅུང་སྟུག་པོ་དང་ལྡན་པ་གོང་སྨྲས་རི་
ཁྲོད་དང་དགོན་སྡེ། མཆོད་རྟེན་དང་འབུམ་པ། བསང་ཁྲི་དང་ལབ་ཙེ། དུར་ཁྲོད་དང་
གནའ་ཤུལ། དམངས་ཁྲོད་ལྟ་བ་གཞིར་བཞག་གི་གཞི་བདག་སོགས་ཀྱི་ངོས་འཛིན་དང་
180



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
གསོལ་མཆོད། ཁོར་ཡུག་སྲུང་སྐྱོབ་ཐད་ཀྱི་བསམ་བློ་དང་སྤྱོད་ལམ་སོགས་ཀྱི་ཐིག་རྩ་
བརྒྱུད་ནས་སྒོ་འཐུས་ཙམ་དུ་འཚོལ་སྡུད་ཕྱོགས་སྒྲིག་བྱེད་པ་གལ་ཆེ་ལ། རིག་གནས་
སྣང་ཚུལ་དེ་རིགས་ཀྱི་བྱུང་བ་དང་འཕེལ་རིམ། དེ་དང་དེ་དག་གི་དངོས་རྒྱུ་དང་ཕྱི་
ནང་གི་འབྱུང་རྐྱེན་སོགས་དང་དངོས་ཤུགས་གང་རུང་ནས་འབྲེལ་བ་ཟབ་པའི་བཤད་
སྟངས་དང་ཟེར་སྒྲོས། དཔྱད་སྒོ་དང་ངེས་ཤེས་ཅི་རྙེད་ཅིག་བསྡུ་འགོད་དང་། རི་ཆུ་ཡུལ་
ལུང་དང་གཉིས་སུ་མེད་པའི་ཁོར་ཡུག་གི་གནས་སྟངས། དེ་ལ་བདག་སྐྱོང་དང་གཅེས་
སྤྲས། དེ་ཡི་ཕན་ཡོན་དང་རིན་ཐང་། དེ་ཚོར་བསྟོད་བསྔགས་དང་ལེགས་བརྗོད། དེར་
གཟས་པའི་འཛེམ་སྤང་དང་སྡོམ་རྒྱ། ཉེས་པའི་རིགས་རྗེས་སེལ་དང་སྔོན་འགོག བླང་
བྱའི་སྐོར་གྱི་བསླབ་བྱ་ཁ་ཏ་སོགས་ལེགས་པར་ཁོང་དུ་ཆུད་པར་བྱ་དགོས་ལ། རྨང་གཞི་
དེའི་སྟེང་ཁོར་ཡུག་རི་ཆུ་དང་གཅིག་ཏུ་འབྲེལ་བའི་སྲོག་ཆགས་རིགས་རི་དྭགས་དང་སྒོ་
ཕྱུགས། གཅན་གཟན་དང་འདབ་ཆགས། ཆུ་ལ་གནས་པའི་རིགས་ཅན་སོགས་ལ་ཅི་
ནུས་ཀྱིས་འཚེ་སྤང་མཉམ་གནས། ཡིད་ལེན་མིག་འགྲོ། འོས་བབས་དང་བསྟུན་པའི་
གཅིག་བེད་གཅིག་སྤྱོད། འཇིགས་ཉེན་གྱི་ཐོད་དུ་གཅིག་རྒྱབ་གཅིག་འཚོ་སོགས་བྱེད་
ཅིང་། ཁྱད་པར་དུ་དོན་མེད་དུ་དེ་དག་གི་ལུས་སྲོག་ལ་ཐོག་བརྫིས་མི་བྱེད་པར་ཚེ་སྲོག་
ལ་ཚེ་སྲོག་ཏུ་འདུ་ཤེས་པ་དང་རིན་ཐང་ལ་རིན་ཐང་དུ་ངོ་འཕྲོད་པར་བྱེད་པ་སོགས་སྙིང་
པོ་དང་དམིགས་བྱར་བྱས་ཐོག གཏི་ལུམ་བརླང་སྤྱོད་སྤང་ཞིང་ཡ་རབས་བག་ཡོད་ཤེས་
རིག་དང་ལྡན་པར་སྤྱོད་ཅིང་། སྐྱེ་ཁམས་ཨ་ལོང་གི་ཕྲེང་ཐག་མ་ཆད་ལ། འཆམ་མཐུན་
མཉམ་གནས་ཀྱི་མཛའ་བ་མི་ལྷོད་པའི་གསོས་སུ་འགྲོ་བའི་ཐབས་ལ་འབད་པར་བྱེད་པ་
གནད་དུ་ཆེ་སྙམ་མོ། །
181



གཡུ་དྲུག་དཀར་དཔེ་ཚོགས། །
གཏིཙྩཀྱི
ངང་བའི་བུ་མོའི་གསང་བའི་ཉིན་ཐོ།
གཅིག
དེ་རིང་ནམ་མཁའ་ཤིན་ཏུ་དྭངས། བསིལ་རླུང་ཕྲན་བུ་ཞིག་ལྡང་གིན་འདུག མེ་
ཏོག་ཚོས་མགོ་ལྕོག་ཤར་ལྷོའི་ཕྱོགས་སུ་ལྡེམ་ཙམ་ལྡེམ་ཙམ་བྱེད་ཀྱིན་འདུག ཕྲན་པ་སྔ་
བར་ལངས་ཏེ་གཡས་ཕྱོགས་ཀྱི་གད་སྡིངས་དེ་ལས་རྒྱང་བལྟ་ཞིག་བྱས་པས། ནམ་རྒྱུན་
བཞིན་བྱ་ཚོགས་མང་དུ་འདུས་འདུག་པ་ལ། དེའི་གྲས་ན་ཁྱེད་རང་ཕེབས་འདུག་པ་
སྙམ་མེད་དུ་མཐོང་། སླར་ཡང་བལྟས་པས་ཁྱེད་རང་འདི་ཕྱོགས་སུ་དལ་བུའི་ངང་འོང་
གིན་འདུག་པ་མཐོང་། ང་ཡོད་པའི་ཕྱོགས་སུ་རྒྱང་བལྟ་རེ་ཡང་བྱེད་ཀྱིན་པ་འདྲ། ཨེ་མ་
ཅི་དྲག བསླེབ་འོང་ངེས་རེད། ངེས་པར་བསླེབ་འོང་ངེས་རེད། ད་ལྟ་བསླེབ་འོང་ངེས་
རེད། སྔ་ན་ཚོར་མ་མྱོང་བའི་ཟུངས་ཁྲག་གི་རྦ་རླབས་ཤིག་གཏིང་རིམ་ཞིག་ནས་འཁྱོམ་
ཏེ་ལུས་ཧྲིལ་པོར་འགྲེམ་ཀྱིན་འདུག ཁྱབ་ཀྱིན་འདུག དབུགས་ཁ་བརྣང་གིན་འདུག
182



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ས་ཡི་
འཕྲལ་མར་བྲང་ཁ་ལ་བྱིལ་བྱིལ་བྱེད་བཞིན་ཅི་ནུས་ཀྱིས་སེམས་ཁ་རྣལ་དུ་ཕབས་ཏེ།
ཤིན་ཏུ་བྲེལ་བའི་སྟབས་ཀྱིས་རང་གི་གནས་མལ་དུ་ལོགས།
རྣམ་པར་ཤེས་པའི་ཕྱེད་ཀ་སྟོར་བའི་ཚུལ་དུ་འདུག་ཀྱང་དེའི་ངང་དུ་གནས་མལ་ཕྱི་
ནང་ལ་གཙང་དག་ཅི་ནུས་བྱས། འཕྲལ་མར་ཞིག་ཐོར་དུ་གནས་པའི་རྩྭ་ལྗང་གི་ལོ་མ་
དག་ཚགས་སུ་ཚུད་པར་བྱས་ཤིང་། དེ་སྔོན་ཁམས་བསང་དང་མཆོད་པའི་ཕྱིར་དུ་བཏུས་
པའི་མེ་ཏོག་སར་བའི་འདབ་མ་མ་རྙིང་པ་དུ་མ་ཡོད་པ་ལེགས་པར་གཅལ་དུ་བཀྲམ། དྲི་
བཟང་གི་རྫས་སུ་རུང་བ་ཅི་ཡོད་ཁོར་ཡུག་དང་ལྷག་པར་རྫི་རླུང་འོང་ཕྱོགས་སུ་ཉེ་བར་
བཀོད། གེ་སར་མཆོག་གི་རྩེ་མོ་ལས་བླངས་པའི་ཟིལ་དངར་གསར་བ་དང་འོ་མ་དཀར་
པོའི་ཁ་དོག་དང་རོ་བཅུད་ཀྱིས་ཀུན་ནས་གཏམས་པའི་རྩྭ་མཆོག་འདམ་བུ་ཀ་ར་སོགས་
ཀྱི་ཞལ་ཟས་ལྕུག་ཕྲན་གྱི་འདབ་ལོ་བརྩེགས་པའི་སྟེགས་བུར་ཅི་འཚམ་དུ་བསྟར། དེ་
ནས་རང་ལུས་དང་བྱེད་བཞིན་དག་ལ་ཡང་བཅས་བཅོས་འཚམ་པར་བྱས། ད་ནི་སྟ་གོན་
གྱི་ཉེར་བསྡོགས་བྲེལ་སྟབས་ཀྱིས་རྫོགས་པར་བགྱིས་ཁུལ་གྱིས་སྒྲུག་སྟེ་བསྡད། འོན་ཀྱང་
གྲག་འགུལ་ཅི་ཡང་མེད་པར་དབེན་ཐང་ངེར་འདུག དེ་ལ་ཁོ་མོ་དངངས་འཚབ་ཆེས་
དྲགས་པས་བྱ་བ་དག་འཕྲལ་མར་རྫོགས་པ་ཡིན་གྱི་ད་དུང་དུས་ཚོད་རིང་དུ་མ་སོང་།
འཕྲལ་མར་བསླེབ་འོང་སྙམ་ཏེ་བསྡད། འཇིག་རྟེན་ན་ཆེས་ཚུགས་དཀའ་བ་ནི་ངང་སྒུག་
ཡིན་ཟེར་བ་འཕགས་པ་ཞིག་གིས་སྨྲས་པ་མིན་ནམ། ད་དུང་བྲེལ་ཤ་མ་ལངས་པའི་ངང་
དུ་སྒུག་འོས། འོན་ཀྱང་ད་དུང་དབེན་ཐང་ངེར་འདུག མིན་ཏེ། ཁྱེད་རང་ངེས་པར་
ཕེབས་འོང་། ད་ལྟ་ཉེ་འགྲམ་དུ་བསླེབས་ཡོད་ཀྱང་སྲིད། འཇིག་རྟེན་སྣང་བ་ཟབ་མོའི་
ཀློང་དུ་བྱིང་ཟིན་པའི་བུ་མོ་དག བུ་མོ་གྲུང་པོ་ཚོར་བ་སྐྱེན་པོ་དང་ལྡན་པ་དག་མི་ཚོགས་
མང་པོའི་ཁྲོད་ནས་རང་གི་མཛའ་བོའི་རྡོག་སྒྲ་མ་ནོར་བར་ཐོས་ཐུབ། ཡང་ན་ཐོས་པའང་
མ་ཡིན་མོད་གང་ལྟར་རྣམ་པར་འབྱེད་ཐུབ། དེ་ནི་སྙིང་ལ་ཉལ་བའི་མཛའ་བོ་ཞིག་ཡིན་
183



# གཡུ་དྲུག་དཀར་དཔེ་ཚོགས།
ན་དེའི་རྡོག་པ་ས་ལ་སྤོ་བཞིན་འོང་བ་མ་ཡིན་པར་རང་གི་དགའ་མ་གང་ཡིན་པ་དེའི་
སེམས་ཀྱི་ངོགས་དང་། འོ་འཛིན་གྱི་རྩེ། མཆན་གྱི་ཀོང་བུ་དག་དུ་སྤོ་བཞིན་འོང་བ་ཡིན་
ནོ་ཟེར། དེ་བས་ཁོ་མོས་ཀྱང་རྣ་བ་ཞིབ་ཏུ་བླག་སྟེ་བསྡད།
འོན་ཀྱང་བསླེབས་མ་སོང་། ང་རང་སྡོད་མ་ཚུགས་པར་དེ་སྔོན་གྱི་གད་སྟེགས་དེར་
སོང་ནས་བལྟས་པས། ཀྱེ་མ། ཁྱེད་རང་ཕེབས་ཀྱིན་མི་འདུག་ལ། གང་དུའང་མི་སྣང་།
འདབ་ཆགས་ཀྱི་ཚོགས་ཀྱང་རང་རང་གི་གནས་སུ་དེངས་ཟིན། ས་ངོས་སྟོང་ཆ་ལེ་བ་
དེ་རིང་གི་ནམ་མཁའ་ལས་ཀྱང་གཙང་བ་ཞིག་ཏུ་འདུག ཨུ་ཧུ། ཁོ་མོ་ཐབས་ཟད་དེ་
ལེ་ལོའི་གོམ་ཁ་སྒྱུར་བཞིན་ཕྱིར་འོང་མོད། སེམས་པ་འཇགས་ཐབས་ཤིག་ཡེ་མེད་པར་
འདུག གློ་བུར་དུ་ངུ་སྙིང་ཞིག་ཀྱང་འདུག་མོད། ཅིའི་ཕྱིར་ངུ་བ་ཡིན། ཁྱོད་ཀྱིས་ང་
ལ་འོང་ངོ་ཞེས་སྨྲས་པ་ནི་མེད། མ་གཞིར་འདི་ཡོད་ཚད་ཁོ་མོ་རང་ཉིད་ཀྱི་སེམས་ཀྱིས་
བཟོས། ཞེས་རང་གིས་རང་ལ་སྙིང་རུས་བསྐྱེད་ནས་བསྡད་པ་ཡིན། འོན་ཀྱང་། དེ་
སྔོན་ཡི་ཆད་མང་པོ་རང་སྟེང་གིས་མྱོང་ཟིན་མོད། དེ་རིང་ལས་ཆེ་བ་དང་གཏིང་ཟབ་པ་
མ་བྱུང་། འདི་ཡིད་ཀྱི་གཏིང་རིམ་དུ་ཟུག་སོང་བས་ཁྱེད་རང་མ་གཏོགས་གཞན་སུ་ཞིག་
གིས་ཀྱང་འབལ་ཐབས་མེད་པ་ཐག་གིས་ཆོད། ད་ལྟ་སེམས་པ་སྟོང་ཧང་ངེ་བ་ས་སྟོང་དུ་
བསྐྱུར་བའི་དམ་བུ་སྟོང་བ་ཞིག་དང་འདྲ་ལ། དེ་རིང་གི་གོ་ཐོས་དང་ཚོར་བ་ཡོད་ཚད་
དེའི་ནང་དུ་རླུང་བུ་འདྲེན་པ་བཞིན་བཤུག་སྒྲ་ཁོ་ན་སྒྲོག་གིན་འདུག
གཉིས།
དེ་རིང་གནམ་གཤིས་ལེགས་ཙམ་འདུག སྤྲིན་པ་འགའ་ཞིག་གནམ་མཐའ་དག་
ན་ཁ་དར་བཞིན་ཐད་དུ་རིང་པོར་ཆགས་པ་རླུང་གིས་སྒུལ་སྐྱོད་མེད་པར་འདུག ང་རང་
184



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། |
གྲོགས་མོ་ཁ་ཤས་དང་གྱེས་ཏེ་གཅིག་པུར་བསྡད་ཡོད། དེའི་མོད་ལ་དེ་ཉིན་རེ་སྒུག་བྱས་
པའི་ངང་ཚུལ་དེ་ཡང་བསྐྱར་ཡིད་ལ་འཁོར་འོང་བ་སླར་བཟློག་པ་མེད་པར་འདུག དེ་
ཉིན་ཁྱོད་ཀྱིས་ཅི་མི་སྙམ་པར་ཕངས་པ་མེད་པར་རྡུལ་ཁྲོད་དུ་བསྐྱུར་བའི་སེམས་པ་དེ་ལ་
དེ་ནས་བཟུང་རྨས་སྐྱོན་ཕོགས་ཏེ་བྱུང་། རྨས་སྐྱོན་ལྕི་མོ་ཞིག་ཕོགས་ཏེ་བྱུང་། དེ་ཁྱོད་
ཀྱིས་མི་ཤེས་སུ་ཆུགས་མོད། ད་ལྟ་ད་དུང་མཐོང་དུ་མེད་པ་འདི་ཅི་ཡིས་ལན། དྲན་རྟེན་
འདི་ཁྱོད་ཀྱིས་ལག་པ་དངོས་ཀྱིས་བླངས་ཏེ་བདག་ལ་གནངས་པ་མིན་ནམ། ཚིག་དེ་ཁ་
དང་རྣ་བ་བར་མ་ཆོད་པའི་ངང་བརྒྱུད་པ་དང་དེ་བཞིན་དུ་ཐོས་པ་མིན་ནམ། འདི་ཡང་
བདག་གིས་རང་སེམས་སུ་སྒྲོ་བཏགས་ཏེ་བཟོས་པ་ག་ལ་ཡིན། ངས་ཁྱོད་ལ་འཚེ་བ་མི་
བྱེད་པས་དེ་ནས་བཟུང་ཁྱོད་ང་ལ་འབྱོལ་ཞིང་འགྲོ་དགོས་དོན་ཅི། བཟུར་ནས་ཕེབས་
དགོས་དོན་ཅི། བྱེར་བཞིན་འབྲོ་དགོས་དོན་ཡང་ཅི། གསུངས་པར་ཞུ་དང་།
ན་ནིང་གི་དགོང་མོ་ས་སྲོད་ཟླ་བ་འཆར་ལ་ཉེ་བ་ཞིག་ལ་ང་དང་འདྲ་བའི་ན་ཆུང་མ་
ཞིག་གིས་ལ་གཞས་སྐྱོ་པོ་ཞིག་ལེན་འདུག་པ་དྲན་ཏེ་བྱུང་།
ཚེས་ཆེན་བཅོ་ལྔའི་ཟླ་བ། །
ད་དུང་འཆར་རྒྱུ་མེད་པ། །
ཤར་ཕྱོགས་དྲི་ཟའི་གླིང་ན། །
ཟླ་འཛིན་ཡོད་པ་ཨེ་རེད། །
ཡང་གཞས་མགུར་སྙན་མོ་ཞིག་ཏུ།
རྒྱུས་མེད་ཞག་གསུམ་གྱི་བྱམས་པ། །
ཆུ་ལ་འཁྲུངས་པ་ཡི་མེ་ཏོག །
མི་བརྟན་ལྕག་ལྕག་ཏུ་གཡོ་བ། །
ཉ་མོའི་བྱེད་ལས་ཤིག་མིན་ནམ། ། །
185



གཡུ་དྲུག་དཀར་དཔེ་ཚོགས། །
ག
སོགས་ཀྱང་རྐྱེན་གྱིས་བསླངས་ནས་ཡིད་ལ་ཤར་ཏེ་འོང་། འོན་ཀྱང་དེ་འདྲ་བ་མི་
སྲིད་དེ། ཁོ་མོས་སེམས་ཀྱིས་ཤེས་བཞིན་ཡོད། སེམས་པ་གྲུང་པོ་འདིས་ཅི་ཡང་ཤེས། དེ་
སྔོན་ཁྱོད་ལ་བསྐང་ར་བྱས་པ་ཡིན་གྱི། སྐྱེ་བ་འདི་ལ་བདག་གི་དགའ་བའི་ཉག་ཕྲན་
ཕོགས་ས་དེ་ཁྱོད་ལས་གཞན་པ་ཞིག་ཡིན་མི་སྲིད་ལ། ཁྱོད་ཀྱང་དེ་བཞིན་ཁོ་ན་ཡིན་པ་
ངས་སྔ་ས་ནས་ཤེས་ལ། དེ་ལ་དེ་བཞིན་གྱི་ཡིད་ཆེས་ཀྱང་ཆགས་ནས་ཡོད། ང་ཚོར་ལས་
སྨོན་གྱི་རྒྱ་གཞན་དུ་བསྒྱུར་དུ་མེད་པ་དེ་ཐེབས་ཟིན་པ་བདག་གིས་ཤེས་ཏེ་ཡོད། གཞན་དུ་
ཁྱོད་མཐོང་བས་ཁོ་མོའི་གདོང་བ་ལ་ཚ་དབལ་འདི་ཙམ་ཅི་ལ་སྐྱེད། ཁྱོད་སོང་བས་ཁོ་མོའི་
སེམས་པ་ལ་འཕྲོག་བཅོམ་འདི་ཙམ་ཅི་ལ་ཐེབས། ཁྱོད་དྲན་པས་ཁོ་མོའི་སྙིང་ཁ་ལ་ལྡང་
ཟུག་འདི་ཙམ་ཅི་ལ་འོང་། འདི་ནི་བདག་གིས་ཁྱོད་གདམ་འདོད་པ་མ་ཡིན་ཏེ། ཁྱོད་ཀྱིས་
ང་རང་བདམས་ཟིན་པ་ཡིན། གལ་ཏེ་བདག་གིས་ཁྱོད་རང་གདམ་འདོད་པ་ཡིན་ན་རང་
དབང་ང་ལ་ཡོད་དགོས་ཀྱི། ད་ལྟ་བདག་ལ་རང་དབང་དེ་མེད་པའི་ཕྱིར་རོ། །
ཡིན་ན་ངས་ཁྱོད་ལ་མི་འོང་པ་མི་ནུས་པ་ཞིག་ཟེར་གྱིན་མེད་དེ། ཁྱོད་ཀྱི་སེམས་པ་
ཀུན་ཏུ་རྒྱུ་བ་འཇགས་སུ་མེད་པ་རྒྱུན་མ་སྦྲེལ་བ་བགྲང་ཕྲེང་ལྟ་བུ་དེའི་དབུས་སུ་ཁོ་མོར་
ཕྲེང་རྡོག་གཅིག་གི་གོ་ས་འཛིན་དུ་ཨེ་འཇུག་ཟེར་འདོད་པ་ཙམ་ཡིན། དེ་འོང་ན་ཁྱོད་ཀྱི་
ལུས་སེམས་དག་གིས་གུས་མོ་ཡིན་པའི་ཕྲེང་རྡོག་དེ་ལ་རེག་པ་དང་བྱིལ་བྱིལ་ཕྲན་ཙམ་
བྱིན་པས་བདག་གི་རེ་བ་རྫོགས་དགོས་ལ། ཡི་ག་ཚིམ་དགོས་ཤིང་། སྐྱི་བུངས་འཇགས་
དགོས། དེ་རིང་དེ་ཙམ་ཞུ། སྐུ་ཉིད་གཟིམས་མལ་བདེ།
གསུམ།
དེ་རིང་ཉི་མ་ལྷག་ཏུ་རིང་པའི་ཚོར་བ་ཞིག་སྐྱེ་བཞིན་འདུག བདག་ནི་ཉིན་སྔོན་
186



འཇང་ལང
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ༼ g
མ་དག་དང་འདྲ་བར་ཁྱོད་ཀྱི་གཟུགས་བརྙན་ཡིད་ལ་འབྲི་བ་ཁོ་ནའི་ངང་དུ་དུས་ཡུན་
འདའ་བཞིན་མཆིས། ཕྱི་དྲོ་ཙ་ན་མི་རིང་སའི་བྲག་ཐེམ་དེ་ལ་འཛེགས་ཏེ་གཅིག་པུར་
ཡིད་སྐྱོ་བའི་ངང་ཅུང་ཙམ་བསྡད། བདག་ལ་སྐད་སྙན་མོ་དེ་ཙམ་མེད་ཀྱང་ངག་བདེ་བོ་
ཞིག་ཡིན་པས་སྔར་ཡིན་ན་འདི་འདྲའི་དུས་སུ་ང་རང་གཞས་གཏོང་བར་དགའ་བོ་ཡོད།
དེ་ལྟར་སྙམ་པའི་མོད་ལ་བསེར་བུ་ཕྲ་མོ་ལྡང་བའི་རྒྱུན་དང་སྡེབ་བཞིན་སྐྱོ་གཞས་འདི་
འདྲ་བ་ཞིག་ཀྱང་དབང་མེད་དུ་ངག་ནས་ཐལ།
མི་དེ་མཐོང་བའི་དུས་ཀྱི་རྗེས་ལ། །
ལུས་ཀྱིས་རང་ལམ་རང་གིས་བསྙེག་ཀྱང་། །
སེམས་པ་རང་དབང་རང་ལ་མི་འདུག །
ག་དུས་ཁོ་ལ་ལན་ཞིག་ཆགས་སོང་། །
ཨ་ཙི་མི་དེ་སུ་ཞིག་ཡིན་པ། །
བརྩེ་བ་ཆུ་ཀླུང་མི་སྡོད་འགྲོ་རྒྱུ་རེད། །
རྨས་སྐྱོན་འོབས་ཁ་སེམས་ལ་ལྷག་རྒྱུ་རེད། །
ཅི་འདྲ་ཅི་འདྲ་བྱས་ན་དགའ་རྒྱུ་ལ། །
ཨ་ཙི་ཅི་འདྲ་བྱས་ན་དགའ་རྒྱུ་ལ། །
ཞེས་སོགས་བླངས་ཀྱང་སྔོན་དང་ཡེ་མི་འདྲ་བ་ནི། སྐད་གདངས་ཀྱི་རྒྱུན་ལ་རླན་ལྟ་
བུ་ཞིག་བབས་པས་ཡར་འདེགས་མི་ནུས་པ་རང་བཞིན་གྱིས་ལྷོད་ལ་སྐྱོ་དུང་ངེ་བ་ཞིག་ཏུ་
འདུག་པ་ཚོར། འདི་ལས་སྔར་ཉམས་སུ་མ་མྱོང་པར་སྐྱོ་གཞས་གཏོང་ཁུལ་བྱས་པ་ཡོད་
ཚད་ནི་ཟོལ་མ་བསྡུས་པ་བྱིས་པ་ཚོས་མི་རྒན་འཁྲབ་ནས་རྩེད་འཇོ་བྱེད་པ་དང་གཉིས་སུ་
མེད་པ་རྟོགས། གཞས་དེ་སེམས་ཀྱི་གཏིང་རིམ་ནས་རྡོལ་ཞིང་བཞུར་འོང་བ་ཡིན་པས།
187



*
ཟླ
L
，
，
གཡུ་དྲུག་དཀར་དཔེ་ཚོགས།
ཟོལ་གྱིས་བཅོས་པ་ནད་མེད་འཁུན་པ་འབྱིན་པ་དག་གི་དོ་ཟླ་ཡེ་ནས་མིན་པས། དེ་
གསན་མཁན་དང་ཉམས་སུ་མྱོང་མཁན་གཅིག་ཀྱང་མེད་པ་ལ་ཅུང་ཟད་སྐྱོ་ཡང་རང་གི་
དེ་སྔོན་གྱི་སེམས་ནད་དེ་ལྡབ་འགྱུར་གྱིས་ཇེ་ཡང་དུ་སོང་བའི་སྣང་བ་ཞིག་བྱུང་།
ཡང་འདི་ལྟར་སྙམ་ཏེ། བདག་གིས་ཁྱོད་ལ་ཅི་ཡང་མ་ཉེས་པ་འདྲ་མོད། ཁྱེད་རང་
དེ་ནས་བཟུང་ཁོ་མོའི་ཕྱོགས་སུ་རྡོག་མགོ་ཙམ་ཡང་སྐོར་བར་མི་བྱེད་པ་འདི་ཅི་ཡིས་
ལན། དེ་ལྟ་དེ་ལྟའི་ངང་དུ་འགྱུང་ན་སེམས་ཀྱི་ཚོར་བ་ཤུགས་དྲག་པོ་འདིའང་བག་ལ་ཞ་
བར་མི་འགྱུར་གྲང་། ཀྱེ་མ་དེ་ལྟར་སྲིད་ན། ཚོར་བ་བདེ་བ་ཞེན་པ་འཁྲེན་པ་ཁ་འབྲལ་
མི་ནུས་པ་འདིའམ། ཚོར་བ་གདུང་པ་སྡུག་བསྔལ་བ་ཟུག་རྔུ་འབྱིན་ནུས་པ་འདི་འདྲ་བ་
ལག་ནས་འཆོར་འགྲོ་བས་འཆང་མཐིལ་གྱི་ནོར་བུ་ཐང་ལ་སྟོར་བ་མ་ཡིན་ནམ། འདི་
འདྲ་བ་དེང་ཕྱིན་འཇིག་རྟེན་འདི་ནས་སླར་རྙེད་དུ་མེད་པ་དེ་མི་ཤེས་སམ། འོ་ན་ད་ནི་
ཇི་ལྟར་བྱ། ཡང་ན་ཁོ་མོ་ཁྱེད་རང་འཚོལ་དུ་འགྲོའམ། དེ་ལྟར་རུང་ངམ། ཆོག་གམ།
སེམས་ཀྱིས་ཕོད་ཀྱང་ལུས་ཀྱིས་ནུས་སམ། ལུས་ཀྱིས་ནུས་ཀྱང་སེམས་ཀྱིས་ཕོད་དམ།
ཁོ་མོ་དེ་འདྲའི་སོམ་ཉི་དང་རེ་དོགས་མང་པོ་སྐྲ་ལུད་འཛིངས་པ་ལྟ་བུ་ཞིག་གི་འཇིངས་
སུ་ཐོགས་ཏེ་ཡུན་རིང་ལུས། ས་སྲོད་ཙམ་ན་གོམ་ཁ་འཁྱོར་པོར་སྒྱུར་བཞིན་ཕྱིར་ལོགས།
སྡོང་ལོ་སྐམ་པོ་ཞིག་སྲོད་རླུང་གིས་ངེས་མེད་དུ་སྟེང་འོག་སྒྱུར་བ་བཞིན་ཕྱིར་ལོགས།
རྐང་མགོ་ས་ལ་ཁེལ་བ་རང་གིས་ཀྱང་མི་ཚོར་བཞིན་ཕྱིར་ལོགས།
བཞི།
དེ་རིང་གནམ་གཤིས་ཀྱང་འཐིབ་པོ་ཞིག་འདུག ཁོ་མོའི་ཁ་སང་གི་བསམ་གཞིགས་
དང་འཆར་གཞི་ཆེན་མོ་དེ་ན་ཚོད་སྨིན། ཚད་དུ་ལོངས། དར་ལ་བབ་སྟེ། ད་ལྟ་ཁྱེད་
188



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ༼rg
རང་འཚོལ་བར་འོང་བའི་སྟ་གོན་བྱེད་བཞིན་ཡོད། ཁོ་མོའི་སེམས་པ་ཁེར་རྐྱང་ཞིག་
གིས་དེ་འདྲའི་ཆོད་དོན་ཆེན་པོ་ཞིག་གཏན་ཁེལ་བྱེད་པ་ལ་བསམ་གཞིགས་དང་བསམ་
བློའི་འཐབ་རྩོད་ཟེར་བ་དེ་ཚོ་མི་བྱེད་པ་ག་ལ་སྲིད། འདི་ལྟ་སྟེ། འགྲོ་བ་མི་ལྟར་ན་ས་
ཁུལ་ཉི་ཚེ་བ་འགའ་ཞིག་ཏུ། གཡག་པོས་གད་པ་འཕྲུག་གི གད་པས་གཡག་པོ་འཕྲུག་
པ་མི་འོས་ཞེས་གཏམ་དཔེ་སྙན་པ་དང་བྲལ་བའང་སྨྲ། འོན་ཀྱང་ཁོང་པའི་མེས་པོ་དག་
གི་ལུགས་ལྟར་བྱས་ན་ཡོངས་གྲགས་སུ་ཨ་མ་བྲག་གི་སྲིན་མོས་ཕར་སྤྲེའུ་ཁོང་ཉིད་བཙལ་
བ་ཡིན་གྱི། ཡབ་ཆེན་སྤྲེའུ་ལགས་ཀྱིས་བྲག་སྲིན་སྙེག་པ་མིན་པ་སུས་ཀྱང་ཤེས། དེ་ནི་
ཁོ་མོ་ནང་དུ་འདུས་པའི་འགངས་གནད་འདི་ལ་ཕྲད་པ་ཡོད་ཚད་ལ་རྒྱུ་མཚན་ཡང་དག་
དང་སྒྲུབ་བྱེད་ནུས་ལྡན་ཞིག་འདོན་སྤྲོད་བྱས་པ་ཅི་ལ་མིན། རྒྱབ་རྟེན་ཅི་ཡང་མེད་ཀྱང་
ཕོ་ཚོད་ཅིག་འཚོང་སྙམ་པའི་ཁོ་མོ་ལྟ་བུར་མཚོན་ན་རྒྱབ་རྟེན་འདི་ཙམ་ཡོད་པས་ངེས་
པར་འཚེང་ངོ་། །
དེ་བས་ཕྲན་པ་ཁྱེད་རང་གནས་པའི་ཕྱོགས་སུ་འདུན་པ་སྨྲ་མི་ཤེས་པ་དེས་དེད་དེ་
འོང་ངོ་། །འོན་ཀྱང་རེ་ལྟོས་དང་། འཚེར་དོགས། ངོ་གཡའ། མཁྲེགས་འཛིན། ཁ་ཕོ་
སོགས་ཐ་སྙད་མང་པོ་འཁྲུགས་འཛིངས་ཀྱི་གཟེབ་ཏུ་ཚུད་ནས་གོམ་པ་མདུན་དུ་སྤོ་དཀའ་
བ་ཙམ་དུ་གྱུར། འོན་ཀྱང་ད་ནི་ལས་ཟེར་བ་དེས་དེད་འོང་བ་རེད། ཕྱིར་ལོག་ཏུ་མི་འོང་།
གང་ལྟར་དེ་རིང་ཁྱེད་དང་ཞལ་འཕྲད་འོང་བ་ཐག་གིས་ཆོད། ཞུམ་པ་ཅི་ཞིག་ཡོད། དེ་
དུས་སེམས་ཀྱི་གསང་བ་དེ་འདི་དང་འདི་ལྟར་མངོན་པར་སྟོན་དགོས་སྙམ་ཏེ་སླར་ཡང་
རང་ཡིད་ལ་ཤིན་ཏུ་བསྡུས་ཤིང་མྱུར་པའི་ཚུལ་གྱིས་འཁྲབ་སྦྱོང་ཐེངས་གཅིག་བྱས་ཏེ་མུ་
བགྲོད་ཀྱི་ངང་དུ་འོང་། ཡང་འོང་གིན་འོང་གིན་ཁོ་མོའི་རེ་དོགས་དོ་མི་སྙོམ་པར་འགྲོ་
བཞིན་འདུག ཅི་ཞིག་འཐོབ་པའི་རེ་བ་ལས་གང་ཞིག་འཆོར་བའི་དོགས་པ་ཤུགས་ཆེ་
བར་འགྲོ་བཞིན་འདུག ཅི་བྱ། འོ་ན་ཕྱིར་ལ་ལྡོག་གམ། དེ་ལྟ་ནའང་དེའི་མོད་ལ་ཁོ་མོ་
189



- གཡུ་དྲུག་དཀར་དཔེ་ཚོགས།
ཁྱོད་ཀྱི་གནས་ག་ལ་བ་དེར་འབྱོར་ཟིན། ད་ནི།
འདོད་ཞེན་གཞན་དག་ཏུ་འཁྲེན་ནས། །
ཉིན་མཚན་ཀུན་ཏུ་ཁོར་ཡུག་བསྐོར། །
རྫུན་ནོ་དེ་རྣམས་རྫུན་པའོ། ། །
ཀྱེ་ཧོ་བདག་ནི་ཁྱོད་འདོད་དོ། །
ཞེས་པའི་སྙན་ངག་གྲགས་ཅན་དེའི་དགོངས་དོན་ཁོ་ནར་གྱུར་ཡང་སྔར་གྱི་འཆར་
རྩིས་བརྟན་པར་བྱས་ནས་སྤོབས་པ་བསྐྱེད་དེ་བསྟུད་མར་མདུན་དུ་སོང་། དེར་ཁྱེད་ཉིད་
མི་མཐོང་བར་འདུག་པས་ཉེ་འགྲམ་པ་དག་ལ་དྲིས་པ་ན། སྐུ་ཉིད་དེ་རིང་མི་བཞུགས་ཏེ་
སྔ་ཙམ་ནས་གནས་ག་ཤེད་ཅིག་ཏུ་ཕེབས་སོང་ཟེར། མཚར་ཆེ་བ་ལ། ཁོ་མོ་ནི་རྒྱུན་ཚུལ་
ལས་ལྡོག་སྟེ་ཁྲུས་པོ་ལྕི་མོ་ཞིག་རྒྱབ་ནས་བླངས་སོང་བ་ཇི་བཞིན་ཚོར་བ་ཡང་ཆ་ལེར་
སོང་། ཁ་ཁོག་གི་བར་དུ་དབུགས་རྒྱུ་བའང་ཐོགས་པ་མེད་པར་སོང་བས་ད་ལྟ་དབུགས་
ལེན་བཞིན་ཡོད་མེད་ཀྱང་ཚོར་མི་ནུས་པར་གྱུར། ལགས་སོ་ཞེས་ལན་དུ་སྨྲ་བཞིན་སྤྲོ་
སྣང་ལྟ་བུ་ཞིག་གི་ངང་ནས་འཕྲལ་མར་ཕྱིར་ལོག་པས། གཞན་རྣམས་ཁོ་མོའི་ངང་ཚུལ་
ཐ་དད་པ་དེ་ལ་མཚར་ཉམས་ཀྱིས་བལྟ་བཞིན་འདུག བདག་ནི་དེ་ཚོ་ལ་དོ་བདག་བྱ་
བའི་ལོངས་ཤིག་རྟབ་རྟབ་པོར་གྱུར་བའི་སེམས་པ་དེས་མ་བྱིན་པར་དེ་ལྟའི་ངང་ཁོ་ནར་
ཕྱིར་ལོག
ལམ་ཕྱེད་ཙམ་དུ་བསླེབས་ཚེ། ད་གཟོད་སེམས་སོར་དུ་ཆུད་ཅིང་རྣལ་ལ་བབས་
ཏེ། དེ་རིང་གི་བྱ་བ་དོན་མེད་ཁོ་ནར་སོང་བ་དང་། དང་པོའི་དམིགས་འདུན་སྟོང་ལོག་
ཏུ་གྱུར་ཚུལ་སོགས་ལ་གོ་བ་ཡུན་གྱིས་འདྲོངས། དེ་བས་སེམས་ཀྱང་བློང་བློང་པོར་གྱུར།
ཡི་ཐང་ཆད་པའི་ངང་བསྲན་ཚུགས་ལྟ་བུས་འོང་། འོང་གིན་རྒྱབ་ཕྱོགས་ན་རླུང་བུ་ཕྲ་
མོ་དག་དང་བརླན་གྱིས་སྤངས་པའི་རྩྭ་ལྡུམ་ཐ་ཐོར་བ་དག་ཁ་བསྡོངས་ཏེ་ཤབ་ཤུབ་དང་
190



འ=པར ར
་ ་
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ༼re
ལབ་ལབ་མང་དུ་སྒྲོག་བཞིན་པ་ཚོར། ངའི་སེམས་ལ་ཁོ་ཚོས་ང་ལ་འཕྱ་སྨོད་གཏོང་གིན་
འདུག དེ་ལ་ཁག་མི་འདུག འོན་ཀྱང་ཁོ་ཚོས་མ་ཤེས་པ་རེད། རང་སྟེང་དུ་དེ་སྔོན་མ་
འོང་པ་རེད། དེས་ལན་པས་བདག་གིས་ཁོ་ཚོར་ཅི་ཞིག་སྨྲ། མིན་ཚེ་ཁོ་ཚོའི་སེམས་ཀྱི་
བུ་ག་མང་པོ་ཞིག་ཁ་རུབ་འདུག འཇིག་རྟེན་སྣང་བའི་མངར་སྐྱུར་ཟེར་བ་དེ་ཚོ་ཧ་གོ་
གིན་མི་འདུག་སྙམ་པ་བྱུང་། གང་ལྟར་ད་ནི་རང་སེམས་རང་གིས་དུལ་བས་ཁྲོ་བ་མངོན་
སུམ་པ་དེ་ཚོ་རེ་ཞིག་རྒྱབ་ཏུ་ཡིབ་པ་ལྟར་དུ་སོང་། །
སྐབས་ཤིག་ལ་གློ་བུར་དུ་དྲན་པ་སད་པའི་ཚུལ་གྱིས་དེ་སྔོན་སུ་ཞིག་གིས་ཁོ་རང་
ཞོགས་པ་སྔ་མོའི་དུས་ནས་ག་ཤེད་དུ་ཕེབས་སོང་སྟེ། ཕལ་ཆེར་ཁྱེད་རང་འོང་བའི་
ཕྱོགས་དེར་སོང་ངམ་སྙམ་ཟེར་བ་འདྲ་ཞིག་ཐོས་སམ་སྙམ། དེས་ན་ཁྱེད་རང་གུས་མོ་
འཚོལ་དུ་ཕེབས་པ་མིན་ནམ། ཡིན་ན་ད་ལྟ་ཕྱིར་ལོག་པའི་ལམ་དུ་ཡོད་ཀྱང་སྲིད་སྙམ་
པ་བྱུང་། དེ་ནས་བཟུང་བགྲོད་ལམ་ཀུན་ཏུ་ཁྱེད་རང་མིག་འཚོལ་གྱིས་བྲེལ་བའི་ངང་དུ་
འདའ་བར་གྱུར་ཏེ། རིང་དུ་མ་སོང་བ་ལྟ་བུའི་ངང་རང་གནས་སུ་འབྱོར་བར་གྱུར། དེ་
ལྟར་ཁྱེད་ཀྱི་གསེར་ཞལ་དེ་ཁོ་པ་མོ་ཕྱིར་ལྡོག་པའི་ལམ་དུའང་མཇལ་བ་མ་བྱུང་བས་ཡི་
ཆད་དང་སྐྱོ་ཡུས་ཇེ་ཆེར་ཕྱིན། ལུས་ཀྱང་ལམ་དུ་དུབ་པས་མྱ་ངན་པར་གྱུར་བ་ན།
ཁྱེད་རང་བྱང་ལམ་ནས་ཕེབས་ཀྱང་། ། །
ང་ཡང་ལྷོ་ལམ་ནས་འོང་མོད། །
ལམ་བུ་སྣེ་འཛོལ་རང་བྱུང་བ། །
ལས་དང་སྐལ་བ་ཡིས་ལན་འདུག །
ཟེར་བའི་སྙན་ངག་ཅིག་ཀྱང་ཐོལ་གྱིས་དྲན་པ་བྱུང་། སྙན་ངག་པ་འདི་ཚོས་སྒྲོ་
བཏགས་ཁོ་ན་སྨྲ་བ་ནི་མིན་པར་འདུག འདི་འདྲ་འཚོ་བ་དངོས་ན་འདུག་པས་མཚར།
ད་ནི་དངོས་གནས་ལས་དང་སྐལ་བ་ཟེར་བ་དེ་མེད་པ་མིན་ནམ་སྙམ་སེམས་ཁོང་དུ་ཆུད་
191



གཡུ་དྲུག་དཀར་དཔེ་ཚོགས། །
ཅིང་འདུག་པའི་གནས་སྐབས་དེ་ན་ཉེ་འགྲམ་དུ་ཞབས་རྗེས་སྔར་དང་མི་འདྲ་བ་འགའ་
ཞིག་ཡོད་པ་གློ་བུར་དུ་མཐོང་། ཡང་བལྟས་པས་ཕ་གིའི་རྩྭ་ལྗང་གི་ལོ་མས་ཡོངས་སུ་
དཀྲིགས་པའི་སྤོ་འབུར་གྱི་ཁྲི་འཕང་དེའི་སྟེང་དུ་མེ་ཏོག་ཤང་ཤང་དྲིལ་བུ་སྨུག་པོ་གསར་
དུ་བཏུས་པ་སྡོང་བུ་དང་བཅས་པ་ཆ་གཅིག་ཆུན་པོ་ཡི་ཚུལ་དུ་བཞག་འདུག་པ་མཐོང་།
ཨེ་མ་འདི་ནི་རྒྱ་གར་འཕགས་པའི་ཡུལ་དུའང་མེད་པ་གངས་ལྡན་བོད་ཡུལ་གྱི་བསོད་
ནམས་ཀྱི་སྐལ་བ་ཁོ་ནར་བསྔགས་པའི་མེ་ཏོག་ཤིང་དྲིལ་བྱ་བ་བསུང་ཞིམ་ལི་ཤིའི་ལྗོན་
པ་དང་དབྱེར་མི་ཕྱེད་པ་དེ་མིན་ནམ། འོ་ན་ཁྱེད་རང་ངོ་མ་འདིར་ཕེབས་པ་མིན་ནམ།
ཞབས་རྗེས་དེ་དག་ལ་སླར་ལྟ་རྟོག་ཞིབ་པར་བྱས་ཤིང་། དེ་ལས་ཁྱོད་ཀྱི་ལུས་ཀྱི་དྲི་མ་རྙེད་
དུ་རེ་བས་རྫི་སྣོམ་ཡང་ཡང་བྱས། དུས་ཡུན་འགྱངས་པས་སམ་དྲི་ནི་ཅི་ཡང་མ་རྙེད་མོད།
ཞབས་རྗེས་འདི་ལྟར་གྲ་དག་པ་ལ། སྒོས་ཆ་དོད་པོ་ལ། དེ་ངེས་པར་ཁྱེད་ཀྱི་ཡིན་འགྲོ།
གཞན་དུ་སུ་ཞིག་ཞབས་རྗེས་འདི་ཙམ་དང་ཡང་ལྡན་པར་མི་འགྱུར་སྙམ། དེའི་མོད་ལ་
ལུས་ཀྱི་གཏིང་རིམ་ག་ཤེད་ནས་དྲོད་ཐིག་མཉེན་ཤ་ཅན་ལས་སུ་རུང་བ་ཞིག་འཁྲུངས་
ཏེ། དེ་སྔོན་སེམས་ཁར་དཀྲིགས་པའི་ཆབ་རོམ་སྲབ་མོ་དག་སྙམ་མེད་ཀྱི་ངང་ལ་ཞུ་ཞིང་།
ཡུན་རིང་མ་ཕྲད་པའི་ཡིད་ཚིམས་དང་དགའ་བདེའི་ཚོར་བ་ཁྱད་པར་ཅན་ཞིག་གིས་
ལུས་སེམས་ཡོངས་སུ་ཁྱབ་པར་གྱུར་རོ། །
ད་ལྟ་ཁོ་མོ་ཟླ་འོད་དྭངས་མོའི་མལ་དུ་གཅིག་པུར་གཉིད་དུ་ཡུར་ཡོད། ཁོར་ཡུག་
གི་བསིལ་རླུང་ཡང་མོ་དེ་རྩྭ་ལོ་ཡི་མཇིང་བ་དང་། མེ་ཏོག་གི་ཡུ་བ། གུས་མོའི་འདབ་
གཤོག་གི་ཟུར་ཁ་དང་ཐེལ་ཕྲན་གྱི་གྲ་རྩེ་སོགས་ལ་དཀྲིས་ཏེ་རོལ་མོ་སྙན་ལ་ལྷོད་ཤ་ཅན་
སྣ་ཚོགས་ཤིག་དཀྲོལ་གྱིན་འདུག བསྡད་ཀྱིན་ཁོ་མོའི་ལུས་ཧྲིལ་པོ་དང་དེ་རིང་གི་གཏམ་
རྒྱུད་སོགས་ཀྱང་རོལ་དབྱངས་ཀྱི་ལེའུར་བྱས་ཏེ་རེ་རེ་བཞིན་དཀྲོལ་གྱིན་འདུག འཁྲོལ་
གྱིན་འདུག ཁོ་པ་མོ་དེ་དགོང་དེའི་ཀློང་དུ་རོལ་སྒེག་གིས་གཟིམ་ཡོད།
192



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།_rg
མ
ངའ
དེ་རིང་ཉིན་མོ་བཏང་སྙོམས་པ་ཞིག་ཡིན་པས། སྟོང་ཆ་ཞིག་འཇོག་དགོས། སྟོང་
ཆ་འདི་ལས་གཏམ་རྒྱུད་དང་ཟློས་གར་ཅི་རིགས་ཤིག་འབྱུང་ཆོག་ལ། ཁ་དོག་དང་བྲོ་
བ་སྣ་ཚོགས་པ་ཞིག་རྙེད་རུང་མོད། དེ་རིང་སྟོང་ཆ་ཞིག་ཅིས་ཀྱང་འཇོག་དགོས། འདི་
ནི་ཁོ་མོའི་སེམས་ཀྱི་ལོག་མལ་ཡིན་ལ། ཁྱེད་ལ་རེ་སྒུག་བྱེད་སའི་ས་བཅད་གྲུ་བཞི་དེ་
ཡིན་ནོ། །
དུག
དེ་རིང་ཡང་གནམ་གཤིས་ལྷོད་པོ་དྲོ་གྲང་སྙོམས་པ་ཞིག་འདུག ཕྲན་པ་སྔ་སེ་ཙམ་
ནས་ཕ་གིའི་ནེའུ་གསིང་འབུར་པོ་དེའི་སྒང་དུ་ཕྱིན་ནས་ཁམས་གསོ་བ་ལྟ་བུ་ཞིག་གི་
ངང་དུ་ཅུང་ཙམ་ལྷོད་པོར་བསྡད་པ་ཡིན། ཡིན་ནའང་མ་བརྟག་པའི་ངང་ལ་ཁྱེད་རང་
ཡོད་སའི་ཕྱོགས་དེར་རྒྱང་བལྟ་རེ་སྐབས་སྐབས་སུ་བྱེད་ཀྱིན་ཡོད་ལ། ཁྱོད་ཀྱི་དྲི་བསུང་
བསྣམས་ཏེ་ཡོད་སྙམ་ནས་དེ་ཕྱོགས་ནས་རྒྱུ་བའི་དྲི་བཞོན་དག་ལ་རྫི་སྣོམ་ཡང་བྱེད་ཅིང་
མཆིས། ཅུང་ཙམ་ནས་གཡས་ཟུར་དེར་མེ་ཏོག་མཚར་པོ་དེ་སྔོན་ཕལ་ཆེར་མཐོང་མ་
མྱོང་བ་ཞིག་མིག་ལ་ཐོགས་པ་ཙམ་གྱིས་རང་དབང་མེད་པར་དེའི་འཁྲིས་སུ་ཕྱིན་ཅིང་།
ཕྱོགས་དང་སྟེང་འོག་དུ་མ་ནས་དེ་ལ་ཡང་ཡང་ཞིབ་པར་བལྟས་པས། དེ་ནི་སྤྱིར་མེ་ཏོག་
སེར་ཆེན་དང་ཤིན་ཏུ་འདྲ་བ་ལ་ཁ་དོག་གློ་དམར་དུ་འདུག བཀྲག་མདངས་ཤིན་ཏུ་ཆེ་
ཞིང་། ཟེ་འབྲུའི་མཐའ་རུ་མུ་ཏིག་སེར་པོ་ཆུང་ངུ་བསྟར་ལ་བརྒྱུས་པའི་དོ་ཤལ་ལྟ་བུ་ཞིག་
གིས་ཁོར་མོར་བསྐོར་ནས་འདུག འདབ་མ་དག་སོ་སོ་ནས་རྩུབ་རེག་དང་བྲལ་བ་ཤིན་ཏུ་
193



གཡུ་དྲུག་དཀར་དཔེ་ཚོགས།
གཙང་པ་དྭངས་པ་འཇམ་པ་མཉེན་པ་འབོལ་བ་སྐམ་པ་མ་ཡིན་ཤིན་ཏུ་བརླན་པའང་མ་
ཡིན་པ། མཐུག་པ་མ་ཡིན་ཧ་ཅང་སྲབ་པ་ཡང་མ་ཡིན་པ། ཚ་བ་མ་ཡིན་གྲང་བའང་མ་
ཡིན་པ་ལ་ཅུང་ཟད་བསིལ་བའི་ཚོར་བ་སིམ་བུར་སྟེར་བར་བྱེད་པ་སྲིད་པ་འདི་ན་རེག་
བྱའི་མཆོག་ཏུ་གྱུར་བ་དེ་ལས་ལྷག་པ་ཞིག་མེད་པར་ཁ་ཚོན་གཅོད་ནུས་པ་ཞིག་འདུག་
ཅིང་། དེ་བཞིན་དྲི་བསུང་ཡང་སྐྱུར་བ་སུངས་པ་ཚ་བ་སོགས་དང་གཞར་ཡང་མ་འདྲེས་
པ་ལ་དྲག་པོར་ལྡང་བ་དང་ཀུན་ནས་འཐུལ་བ་མ་ཡིན་པར་བསུང་ངད་ཞིམ་པོ་ཁམས་
དང་འཕྲོད་པ་ངང་གིས་འཐུལ་ཞིང་རིང་དུ་མི་ཡལ་བ་ཞིག་ཏུ་འདུག ཨེ་མ་མེ་ཏོག་འདི་
དེ་འདྲའི་མཛེས་པ་། བསོད་ནམས་ཀྱི་ལོངས་སྤྱོད་ཟེར་བ་འདི་ལྟར་འབྱུང་བ་ཞིག་ཡིན་
འགྲོ། དེ་རིང་འདི་ཉིད་ཁོ་པ་མོའི་མིག་གི་ལོངས་སྤྱོད་དུ་གྲུབ་ཀྱི་གཞན་རྣམས་ལ་འདི་
ཉིད་མཐོང་བའི་སྐལ་བ་ཨེ་ཡོད་སུ་ཞིག་གིས་ཤེས་ནུས། ཕྲན་པ་ཕར་ལོག་པའི་ཤུལ་ན་
འཇིག་རྟེན་ན་འདི་ཉིད་ཟེར་བ་ཞིག་མེད་པའམ་མ་གྲུབ་པ་ཞིག་ཡིན་ཡང་སྲིད། གཅིག་
ཏུ་ན་འདི་ཉིད་མཛེས་སྡུག་ཁོ་ནའི་ཕྱིར་དུ་འཇིག་རྟེན་འདིར་འཁྲུངས་པ་ཐག་གིས་ཆོད་
མོད། གལ་ཏེ་དེ་རིང་བདག་གིས་མ་མཐོང་ན་འདི་ཉིད་སྲོག་ལྡན་གྱི་འགྲོ་བ་སུ་ཞིག་གིས་
མཐོང་འགྲོ། སུས་ཀྱང་མ་མཐོང་པར་བཞུད་འགྲོ་སྲིད་ན་ནི་ཅི་འདྲའི་ཕངས་ཆེ་བ་ལ།
ཁོ་རང་འདི་འདྲ་ཞིག་གི་ཚུལ་དུ་འཁྲུངས་དགོས་དོན་ཡང་མེད་པ་འདྲ། ཡང་ན་སྲིད་
ཁམས་ཀྱི་ཆོས་མང་པོ་ཞིག་འདི་ལྟ་བུའི་ངང་ཚུལ་དང་མཚུངས་སྲིད་དེ། མེ་ཏོག་འདི་
ཕྲན་པ་མོའི་ཞལ་རས་ཡིན་པའི་དབང་དུ་བཏང་ན་གལ་ཏེ་འཕྲད་དགོས་པ་ཁྱོད་ཉིད་དང་
མ་ཕྲད་པའམ་ཁྱེད་ཀྱི་ལོངས་སྤྱོད་ཀྱི་གསོས་སུ་མ་གྱུར་པར་འདི་ལྟའི་ངང་དུ་ཁྱོད་ཀྱིས་
དོར་བ་ཡིན་ན་ངོ་གདོང་མཚར་པོ་འདི་ཡིས་སུ་ལ་ཅི་ཞིག་བྱར་ཡོད། ལར་ང་རང་ལྟ་བུ་
འཇིག་རྟེན་དུ་སྐྱེས་པ་ལ་དང་པོ་ཉིད་ནས་སྙིང་པོ་ཡེ་མི་འདུག་པ་འདྲ། འདི་ལྟར་བསམ་
གྱིན་སླར་ཡང་མནོ་བསམ་དང་སྐྱོ་སྣང་ཟབ་མོ་ཞིག་གི་འཇིངས་སུ་བྱིངས་པར་གྱུར།
194



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
=
བདུན།
དེ་རིང་གཟའ་སྐར་ཡག་ཉེས་ག་འདྲ་ཞིག་ལ་བབས་ཡོད་པ་མ་ཤེས་ལ། ཕྲན་པའི་
སེམས་ཁ་ཡང་དགའ་སྡུག་སྨྲ་མི་ཤེས་པ་ཞིག་གི་ངང་དུ་ཡོད། མདང་གི་རྨི་ལམ་དུ་ཁ་
སང་གི་མེ་ཏོག་དེ་བྱུང་ལ། མག་མོག་ཞིག་གི་ངོགས་ནས་སུ་ཞིག་གིས་མེ་ཏོག་དེ་བཏུས་
ཏེ་ང་ལ་གནང་སོང་བ་ལ། དེ་ཁྱེད་རང་ཡིན་སྙམ་ཞིག་ཡོད་ལ་མིན་སྙམ་ཞིག་ཀྱང་བྱུང་།
གལ་ཏེ་ཁྱེད་རང་མིན་ན་ནི་ཁོ་པ་མོ་ཅི་སྨྲ་མེ་ཏོག་དེ་འདྲ་བ་ལ་ལག་པས་རེག་པ་ཡང་
ཤིན་ཏུ་མི་འཚམ་པའམ་མི་མཛེས་པ་ཞིག་ཏུ་ཡོད་སྙམ། དེ་ནི་བདག་སྟེ། ད་ལྟའི་བདག་
ཁོ་ནས་སྙམ་པ་ཡིན་གྱི་གཞན་རྣམས་དེ་ལྟར་ཅི་ལ་སེམས། །
ཡང་གཞན་དུ་རྨི་ལམ་ནང་གི་མེ་ཏོག་གནང་མཁན་དེ་ཁྱེད་རང་ཡིན་ཡང་སྲིད་དེ།
ཁྱེད་དང་འབྲེལ་བ་མེད་ན་ཕྲན་པས་དེ་འདྲའི་རྨི་ལམ་ཞིག་རྨི་དོན་མེད་ལ། ཁ་སང་གི་
མཐོང་མ་མྱོང་པའི་མེ་ཏོག་དེ་ཡང་རང་ཅག་བར་སྨོན་ལམ་ཐེབས་པའི་དབང་གིས་ཁྱོད་
ཀྱིས་ང་ལ་རྫུ་འཕྲུལ་གྱིས་གནངས་པའི་མེ་ཏོག་ཁྱད་པར་ཅན་ཞིག་ཡིན་པར་ངེས་ཏེ། མ་
གཞིར་གནས་འདི་ན་དེ་འདྲའི་མེ་ཏོག་ཅིག་ཡེ་ནས་མེད་པ་ཕྲན་པས་ཤེས། དེ་རིང་བལྟ་
རུ་སོང་ན་ཡང་མཐོང་དུ་མེད་པ་ངེས་ཅན་ཡིན་སྙམ། ཨ་ཅང་འདི་ཡང་རང་སེམས་རང་
གིས་གསོས་པ་ཙམ་ཏེ། དེ་འདྲ་ག་ལ་ཡིན། དེ་འདྲ་ཡིན་ན་ཁྱེད་རང་གནས་འདི་དང་མི་
རིང་ས་ན་བཞུགས་ངེས་པ་ལ་དེ་ནས་བཟུང་བདག་གི་གམ་དུ་བཅར་བ་ཙམ་ཡང་མི་བྱེད་
པ་ཅི་ལ་སྲིད། དེ་ཚོ་ང་རང་གིས་སེམས་ཀྱིས་བསླེས་པའི་འཁྲུལ་སྣང་གི་ཐ་གུ་རིང་པོ་
ཞིག་ཏུ་འདུག འོན་ཀྱང་མཚར་ཆེ་བ་ཞིག་ནི་དེ་སྔོན་སུས་ཀྱང་བདག་ལ་འཁྲུལ་བ་སྐྱེད་
པ་མ་བྱུང་ན་ཁྱོད་ཁོ་ནས་འདི་ལྟར་འཁྲུལ་དུ་འཇུག་དོན་ཅི་ལ་ཡོད་སྙམ་ཏེ་རང་སེམས་ལ་
བརྟན་པ་བསྟེན་ཅིང་བསྡད།
195



s:19
གཡུ་དྲུག་དཀར་དཔེ་ཚོགས། །
ཡུད་ཙམ་སོང་པ་ན་བལྟ་ལུགས་ཤིག་གིས་ནམ་མཁའ་ན་སྤྲིན་པ་དཀར་པོ་ལུག་རོ་
ལྟ་བུ་ཞིག་དང་སྤྲིན་པ་ནག་པོ་གཡག་རོ་ལྟ་བུ་ཞིག་གཤིབ་འགྲོས་ཀྱི་ཚུལ་གྱིས་བྱང་ནས་
ཤར་ལྷོའི་ཕྱོགས་སུ་སྐྱོད་པ་མཐོང་། དེས་རྐྱེན་བྱས་ཏེ་སྔར་རང་གིས་ཐོས་མྱོང་བའི་སྟོད་
ཀྱི་བན་ཆུང་འོད་དེ་འབུམ་དང་སྨད་ཀྱི་ཨ་ཅེ་གཟི་མ་སྒྲོན་གཉིས་ཀྱི་བརྩེ་དུང་གི་སྐྱོ་གར་
དེ་སེམས་སུ་དྲན་ཡོང་བས་སེམས་ཁ་སྐྱོ་ལྷང་ངེར་སོང་ལ་དེའི་དོན་དུ་མཆི་མ་ཡང་ཕྱུངས།
ཡང་དེའི་མུར་རང་ངོས་ནས་རེ་ལྟོས་དང་བཅས་པའི་བརྟག་པ་འདི་འདྲ་ཞིག་བྱས་ཏེ།
གལ་ཏེ་སྤྲིན་དཀར་གྱི་བགྲོད་པ་མགྱོགས་ནས་སྔོན་དུ་ཕྱིན་ན་ཁྱེད་རང་སང་ཉིན་ཙམ་
ན་ཕེབས་ཡོང་བའི་བརྡ་དང་། གལ་ཏེ་སྤྲིན་པ་ནག་པོ་དེ་སྔོན་དུ་ཐོན་ན་ཁྱེད་ཕྲན་པ་
འཚོལ་དུ་མི་འོང་བའི་བརྡ་རུ་བརྟགས་ཏེ་མིག་ཟུང་བཙུམས་ནས་ཡུན་རིང་བསྡད། ལམ་
ལྷོངས་མེད་པ་ལ། སྡོད་ཡུན་རིང་དྲགས་པས་སམ་མིག་ཕྱེ་བའི་སྐབས་ན་སྤྲིན་པ་གཉིས་
ཀ་གཅིག་ཏུ་འདྲེས་པའམ་དབྱིངས་སུ་དྭངས་ཟིན་པ་ལྟ་བུ་ཞིག་ཏུ་སོང་ནས་འདི་ཡིན་གྱི་
མཚན་མ་གསལ་པོ་སྨྲ་རུ་མེད་པ་ཞིག་ཏུ་སོང་འདུག
བརྒྱད།
དེ་རིང་ནམ་མཁའ་གཡའ་དག་ཅིང་ཉི་འོད་རབ་ཏུ་དྭངས། ཕྲན་པ་སྟ་གོན་ཅི་ཡང་
མེད་པའི་ངང་ལ་འདི་ཡིན་མེད་པའི་རྟོག་འགྱུ་ཞིག་གིས་ཁྲིད་དེ་གཤོག་འདབ་འདིས་
བཏེགས་ནས་ཁྱོད་རང་སྡོད་སའི་ས་མཚམས་བར་དུ་ཕྱིན། འོན་ཀྱང་དེ་ཕན་ཆད་དུ་འགྲོ་
བ་ལ་འོས་འཚམ་གྱི་ཁ་བསྙད་ཡུལ་ཞིག་གིས་ཕོངས་པས་སླར་མི་ལོག་ཐབས་མེད་བྱུང་།
ལམ་བར་དུ་འདི་ལྟར་སྙམ་སྟེ། ང་རང་འདི་ལྟར་འོང་བ་དང་འདི་ལྟར་ལོག་སོང་བ་ཁྱོད་
ཀྱིས་ངེས་པར་ཤེས་ཡོད། གལ་ཏེ་ཤེས་མེད་ཀྱང་རྣམ་རྟོག་གློ་བུར་བ་སྨྲ་མི་ཤེས་པ་ཞིག་
196



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ==
གིས་བསྐུལ་ཏེ་ཁྱོད་རང་རྟབ་རྟབ་པོར་ལམ་ལ་ཆས་ཏེ་འདི་ཕྱོགས་སུ་གུས་མོའི་རྗེས་སུ་
བསྙེག་སྟེ་ཡོང་ངེས་ཡིན། དེ་ལྟར་སྙམ་པའི་མོད་ལ་ཕྱི་མིག་ཡང་ཡང་འཕེན་བཞིན་ཡོང་།
རང་གནས་སུ་འབྱོར་ཉེ་བ་ན་ས་ལ་བབས་ཏེ་འཁྱོར་འཁྱོར་པོར་འོང་བས་རྐང་པ་
རྩྭ་ལྡུམ་ཞིག་གི་གཟེབ་ཏུ་ཐོགས་པས་འགྱེལ་ལ་ཁད་པ་ཙམ་བྱུང་། ངོ་མ་ད་ནི་འགྱེལ་
སྙིང་ཞིག་ཀྱང་འདུག ལྡུམ་ཐག་འདི་ཁྱོད་ཀྱིས་བསམ་བཞིན་བརྐྱངས་པ་ཡིན་ཡང་ཅི་
ཆ། དེ་ཡིན་ན་འཁྱར་མ་འཁྱོར་ཞིག་གི་ངང་ཁྱེད་ཀྱི་པང་དུ་འགྱེལ་འགྲོ་ཡང་སྲིད་པས།
དེ་འདྲ་བྱུང་ན་དགའ་བ་ལ། ཡིན་ཏེ། ད་ནི་ཁྱོད་ཀྱིས་བསླེས་པའི་སེམས་ཀྱི་དྲུ་གཟེབ་
དེར་འཇུག་ན་འདོད། གུས་མོས་དེ་རིང་ཁྱོད་ཀྱིས་བྱས་པའི་རྙི་དང་རྒྱ་དང་ཐག་འགུགས་
གང་རུང་ཞིག་གི་ནང་ཤེད་དུ་ཤེས་བཞིན་མ་ཤེས་ཁུལ་བྱས་ཏེ་རྐང་ལག་སྐྱོང་ན་འདོད།
ལས་སླ་བའི་ངང་ཁྱོད་ཀྱི་རྔོན་བྱ་ཞིག་ཏུ་གྱུར་བ་ལ་རེ་ལྟོས་འཆའ་བཞིན་ཡོད། གུས་མོ་
ཀུན་ནས་ཕམ་སྟེ་ཁྱོད་ཀྱི་དེ་རིང་གི་གནངས་བཅད་ཅིག་ཏུ་གྱུར་ན་ཡིད་ལ་ཚིམ་པ་སྦྱིན་
སྟོབས་དེ་བས་ལྷག་པ་མེད། ངོ་མ་དེ་ལྟར་དུ་འདོད།
དགུ།
དེ་རིང་ཁྱོད་རང་ཕེབས་འོང་། ངེས་པར་ཕེབས་འོང་། མངོན་སུམ་དུ་གུས་མོའི་
ཉེ་བར་འོང་ཞིང་། འཁྲིས་སུ་བཅར་ཡོང་། སྒྲོ་གུར་འཐིབས་ཀྱིན་མགྲིན་པ་རྐྱོང་བཞིན་
གར་སྟབས་ཀྱིས་གམ་དུ་བཅར་འོང་། ཕྲན་པས་ཀྱང་ཁྱོད་ཀྱི་མཛེས་པ་མ་ལུས་པ་སྲིད་པ་
འདིའི་མིག་ལམ་ནས་འཕྲོག་སྟེ། གུས་མོ་ཁོ་ནའི་བལྟ་ཁྱམས་ཙམ་དུ་འཇོག་པར་འདོད།
ཁྱོད་ཀྱི་སྙན་པ་མ་ལུས་པ་འཇིག་རྟེན་འདིའི་རྣ་ལམ་ནས་བཅད་དེ་གུས་མོ་གཅིག་པུའི་
སྙན་སྦུག་དེ་རུ་བསྡུ་བར་འདོད། དེ་བཞིན་ཁྱོད་ཀྱི་བསུང་ཞིམ་ཡང་གུས་མོའི་ཁོར་ཡུག་
197



ཀ
གཡུ་དྲུག་དཀར་དཔེ་ཚོགས།
པའི
འདི་ལས་གཞན་སུ་ལ་ཡང་ཕ་འབབ་ཏུ་འགྲེམ་འདོད་མེད། །
ཡིན་ཏེ། སྐྱོ་ཡུས་དང་དྲན་གདུང་གི་ཕྱར་བ་ནག་པོ་དེ་ང་རང་གཅིག་པུས་གྱོན་
དགོས་དོན་ཅི་ཡིན། ཁྲག་ཤེད་རྒྱས་པའི་ཡན་ལག་འདིས་ངས་དེ་རིང་ཁྱོད་ཀྱི་ཡོད་ཚད་
ལ་འཁྱུད་རྒྱ་དམ་པོ་ཞིག་བྱེད་པར་འདོད། ངས་དེ་རིང་མེ་ཕུང་དྲག་པོ་ཞིག་སྦྱར་བར་
འདོད། ཚ་ངར་རྒྱས་པའི་སེམས་པ་འདིས་ཁྱོད་ཀྱི་འཇིག་རྟེན་ཧྲིལ་པོ་ཡོངས་སུ་བསྲེག་
ན་བསམ། མ་ལུས་པར་བསྲེག་ན་བསམ། ཁྱོད་ཀྱི་དགའ་བ་དེ་གུས་མོ་གཅིག་པུས་
གཞིབ་དགོས། ཁྱོད་ཀྱི་བདེ་དྲོད་དེ་གུས་མོ་གཅིག་པུས་མྱང་དགོས། ཨ་ཅང་ཀུ་རེ་ལ།
ངས་འདི་ཚོ་རང་ཉིད་ལ་སྨྲས་པ་ཡིན་གྱི། གལ་ཏེ་ཁྱེད་རང་དང་དངོས་སུ་ཕྲད་པ་ཡིན་ན་
ཁྱོད་ཀྱི་མདུན་སྔར་ངའི་ཁ་ཕོ་ཡོད་ཚད་ཉི་ཤར་དུས་ཀྱི་བ་མོ་བཞིན་དུ་ཞུ་སྟེ་འགྲོ། ངའི་
ཁེངས་པ་མ་ལུས་སྟོན་མཇུག་གི་ཤིང་ལོ་བཞིན་དུ་བྲུལ་ཏེ་འགྲོ། ཕམ་ཁ་ཐམས་ཅད་རང་
ཉིད་གཅིག་པུས་ཁུར་ཏེ། གཅོམ་ཆུང་དུ་སྨྲ་ཞིང་། དུད་དེ་འགྲོ་ལ། ཁྱོད་ཀྱི་ཞལ་ངོ་ལ་
ཐད་ཀར་བལྟ་བ་ཙམ་ཡང་མི་ནུས་པར་གཉོམ་དུང་ངེར་བྲན་མོ་ལྟར་འགྱུར་ངེས་ཡིན་ལ།
དེ་ལྟར་གྱུར་བ་ནི་གུས་པ་མོས་རིང་ནས་འཚོལ་བྱའི་རང་དབང་དང་བདེ་སྐྱིད་ཡིན།
དེ་དགོང་ཟླ་བ་མཛེས་པོ་དེ་སྤྲིན་གསེབ་ནས་ཐོན་ཏེ་ཉེ་འཁོར་ཐམས་ཅད་དཀར་
ཐང་ཐང་དུ་འདུག ཕྲན་པས་དེ་རིང་གི་ཚོར་བ་གཤོག་འོག་ཏུ་རུམ་ཏེ་ཡོད། ཁྱོད་ལ་
ཆགས་པའི་དུང་བ་བྲང་འོག་ཏུ་བསྙལ་ཏེ་ཡོད། དེ་ལ་བྱིལ་བྱིལ་ཡང་ཡང་བྱེད་བཞིན་
ཡོད། བདག་གིས་འདི་ཉིད་དེ་འདི་ཉིད་ཁོ་ན་བུ་ཆུང་བཞིན་སྟོར་བར་འདོད་ལ། སྦྲང་རྩི་
བཞིན་མྱང་བར་དགའ་ཞིང་། འདི་ཉིད་ཁོ་ནར་མེ་ཏོག་བཞིན་སྣོམ་པར་མོས། དེ་སྔོན་
198



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། |
འཇིག་རྟེན་འདི་ནས་ལོ་ཟླ་མང་པོ་བསྐྱལ་ཡང་ཕྲན་པ་ལ་འདི་ལས་གཅེས་སུ་རུང་བ་ཅི་
ཡང་མ་ཐོབ་པས་སེམས་རྩ་དྲོད་ལམ་མེར་ཡོད། དེ་དགོང་འདི་ལྟའི་ངང་གཉིད་དུ་འགྲོ་
ངེས་པས། དགའ་བ་རུམ་པའི་ཁོ་མོའི་རྒྱབ་གཟུགས་སུ་ཟླ་འོད་དཀར་པོ་ཕོགས་པ་དེ་ཅི་
འདྲའི་མཛེས་པ་ཞིག་ཏུ་སྣང་སྲིད་ཨང་།
བཅུ་གཅིག
དེ་རིང་ནམ་མཁའ་ན་སྤྲིན་པ་མང་དུ་དཀྲིགས་འདུག ཁོ་མོ་དེ་སྔོན་ང་ཚོའི་མཚོ་
ཆུང་དེ་ན་དིམ་རྐྱལ་བྱེད་བཞིན་པའི་སྐབས་ན་གློ་བུར་དུ་མདུན་ངོས་ནས་ཁྱེད་རང་ཕྲན་
མོར་ཕྱོགས་ཏེ་ཕེབས་འོང་བ་ཆུ་ནང་ནས་སྒྲིབ་པ་དང་བྲལ་བར་མཐོང་། བདེན་ནམ་སྙམ་
སྟེ་འཕྲལ་མར་མགོ་བོ་ཆུ་ལས་བཏེགས་པས་ཉེ་ཁོར་ན་རང་ལས་གཞན་སུ་ཡང་མེད་པར་
གོ ལར་སྟོང་སྣང་དེ་འདྲ་དེང་སང་བདག་ལ་སྐབས་མང་པོར་འོང་། འདི་ལ་ང་རང་བྱོལ་
ཐབས་མི་འདུག་པ་འདི་ཁྱོད་ཀྱིས་ཅི་ལ་ཤེས། དེ་བས་དེ་ལ་བསྐང་བ་མེད་མོད། ཁྱེད་
རང་འདི་ཀའི་ཕྱོགས་ཙམ་དུའང་ཕེབས་པ་མེད་པ་ཅི་ཡིན། བདག་གི་མཐོང་སར་ཕེབས་
ཙམ་གནང་བ་དེས་ཁྱེད་ལ་ཅི་ཞིག་ཉེས་འགྲོ། གང་ཞིག་ཆད་འགྲོ། འཕྲིན་པ་སྦྲང་མའི་
སྐད་ཙམ་ཡོང་ཡང་གུས་མོ་དགའ་བས་བཟི་ཡོམ་བྱེད་ངེས་པ་ཁྱོད་ཀྱིས་ཤེས་བཞིན་དེ་
འདྲ་ཞིག་ཀྱང་མི་གནངས་པ་འདི་ཁོ་མོ་ལ་དྲང་སྙོམ་ཞིག་ཏུ་བབས་མེད། གུས་མོའི་ལག་
སོར་ལྡེམ་པོ་འདིས་ཁྱོད་ཀྱི་སེམས་ཀྱི་གསང་བ་ཡོད་ཚད་ཀྱི་ཞལ་ཁེབས་ཕྱེ་བའི་སྐལ་བ་
རེ་ཞིག་མེད་ཀྱང་། ཁྱོད་ཀྱི་གཏམ་གྱི་ཕྲེང་ཐག་ལན་གཅིག་བཅད་ན་ཆོག་པའི་གསོལ་
རས་ཤིག་ཀྱང་གནང་བ་མེད་དམ། སྙིང་ན་ཉར་བའི་མཛའ་བའི་ཐ་སྙད་དག་འུ་ཅག་གཉི་
ཀའི་བར་དུ་ཕྲེང་ཐག་ཆད་པའི་ཕྲེང་རྡོག་ལྟར་བྱ་བའི་ལས་ཤིག་བྱུང་ན་ཅི་འདྲའི་དགའ་
199



ཚུན
གཡུ་དྲུག་དཀར་དཔེ་ཚོགས།
བ་ལ། གུས་མོར་གཟས་པའི་ཚིག་དེ་དག་ལ་ཉིད་ཀྱིས་དེ་འདྲའི་གྲོན་བསྲི་ཞིག་དགོས་པ་
ཅི་ལ་ཡིན། བྱིས་པ་མགོ་གཡོག་གཏོང་བྱེད་ལྟ་བུ་ཞིག་ཡིན་ཡང་ཁྱོད་ཀྱིས་སྨྲས་པ་ཡིན་
ཕྱིན་གུས་མོ་དེ་ཡིས་ཚིམ་པར་འགྱུར་ན་དེ་འདྲ་ཙམ་ཡང་གནངས་པ་མེད་པ་འདི་ཅི་ཡི་
ཕྱིར། སྨྲ་བར་མཛོད་དང་སྙིང་སྡུག་ལགས། ཕྲན་པས་འདི་དང་འདི་ལྟར་སྨྲ་བཞིན་ཡོད་
པ་ཁྱོད་ཀྱིས་གོའམ། གཞས་ཚིག་ཅིག་དྲན་བྱུང་སྟེ།
ངས་སྒོ་དང་སྒོ་ཐེམ་བར་ནས། །
ཁྱོད་དྲན་ནས་མཆི་མ་འཐོར་ཐལ། །
ཁྱོས་གསར་འགྲོགས་ན་ཟླའི་རྩིབ་ནས། །
ངས་དྲན་གི་ཡོད་ནི་ཅི་ཡིས་ཤེས། །
ལས་མི་གཅིག་བསྐོས་ཐང་འདི་རེད། །
ཨ་ཅང་དེ་ཙམ་ཐལ་སོང་ཡང་གུས་མོ་ཐབས་ཀྱིས་གཏུག་ཚེ་འདི་འདྲ་ཡང་ཤོད་སྙིང་
བྱུང་བ་ལ་དགོངས་ཡངས་ཡོད་པ་ཞུ། དོན་དུ་འཕགས་པའི་ཡུལ་གྱི་སྙན་ངག་ཅིག་ཏུ།
ཁོ་བོའི་མིག་ན་ཁྱོད་ཀྱི་སྲིད་པའི་སྣང་བརྙན་མཆིས། །
དེ་ཉིད་བལྟ་བར་འདོད་དམ་ཀ་ཡེ་སྙན་ངག་མཁན། །
ཁོ་བོའི་ཚིམས་ཤིང་ངོམས་པའི་རྣ་བ་དབེན་པར་གནས། །
དེ་ན་ཁྱོད་ཉིད་རང་གི་གླུ་དབྱངས་ཉན་འདོད་དམ། །
ཞེས་པ་འདི་ངག་ཏུ་གྱེར་བཞིན་སྔར་བཞིན་ཁྱེད་ལ་སྒུག་སྟེ་སྡོད། །
བཅུ་གཉིས།
དེ་རིང་ཉི་འོད་དྭངས་གསལ་ཆེ། གཟའ་སྐར་ཡང་ལེགས་ཤོས་ཤིག་ངེས་པར་ཡིན་
200



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཟླ་
མཆི། མདང་གི་ནམ་སྟོད་ཀྱི་ཆ་ལ་བདག་གིས་རྨི་ལམ་ཡག་ཐག་ཆོད་པ། དགོས་ཐག་
ཆོད་པ། ཚིམས་ཐག་ཆོད་པ་དེ་རྨིས་བྱུང་། ལས་སླ་བ་ཞིག་གི་ངང་གུས་མོས་ཁྱོད་ཀྱི་རི་
ཀླུང་ཡོངས་སུ་མགོ་ནས་མཇུག་བར་ཐེངས་ཤིག་བཀླགས་ཤིང་། ཁྱོད་ཀྱི་སྒང་གཤོང་དྲོན་
མོ་མངོན་སུམ་དུ་མཆིན་ཁར་བརླན། ཁྱོད་ཀྱི་རྨད་བྱུང་གསར་བ་ལ་སྔོག་འདོན་བྱས་པ་
ལས་བྱུང་བའི་གནམ་ས་དམར་པོ་དེའི་ཀློང་དུ་འདུ་ཤེས་ཕྲན་བུ་ཞིག་ཡིན་པའི་གུས་པ་མོ་
སྐར་མདའ་བཞིན་ཆད་ཅིང་ཆད་ཅིང་འགྲོ། ད་ལྟ་ཁྱོད་ཀྱི་མཛའ་བ་དཀར་པོ་བཞེས་པའི་
བཟི་ཡོམ་དང་འདར་གསིག་གི་སྦས་ལྗོངས་དེ་ལས་ཉེ་ཞོ་མེད་པར་ཕྱིར་ལོགས་ཡོད་མོད།
ཁྱོད་ཀྱི་དྲི་བསུང་དེ་རིང་ད་དུང་སྣ་ལམ་ནས་ཡལ་བ་མེད་པར་འདུག སྔ་བར་ཆུ་ངོགས་
སུ་ཕྱིན་ནས་གདོང་ཁྲུས་བྱས། སྒྲོ་སྤྲུགས་དང་སྒྲོ་ཚགས་ལེགས་པར་བཅོས། རང་ཉིད་
འཇོན་པའི་གཡེང་རྐྱལ་གྱིས་ཆུ་ངོགས་སུ་འཁྱིལ་སྐོར་མཛེས་པོ་ཁ་ཤས་བརྒྱབས། གཏིང་
འཇུམ་ལན་འགའ་ཡང་བྱས། དེ་ནས་གྲོགས་མོ་དག་གི་འཁྲིས་སུ་ལོགས། ལབ་གླེང་མང་
པོ་ཞིག་བྱས། ཤོད་སྙིང་ཡོད་པ་དེ་ཚོ་ཅི་འདོད་དུ་བཤད་བཤད་ནས་རང་སར་གྱེས། འོན་
ཀྱང་རང་ལ་ཆེས་གཅེས་ཐང་ཆེ་བའི་ཐ་སྙད་དེ་ཚོ་ཚང་མ་ལུས་ཏེ་འདུག འདི་ཚོ་ཁྱོད་
དང་མ་ཕྲད་བར་དུ་སུ་ལའང་ཤོད་རྩིས་མེད། འདི་ཁྱོད་ཀྱིས་ཤེས་དགོས།
བཅུ་གསུམ།
དེ་རིང་ཡང་གནམ་གཤིས་སྐྱིད་པོ་ཞིག་འདུག ཤར་མཐའ་ན་ཚོན་དུ་སྦྱངས་པ་
ལྟ་བུའི་མཚམས་སྤྲིན་དམར་སེར་ཕུང་པོར་ཆགས། ལྷོ་མཐའ་སོགས་ནའང་སྤྲིན་ཕུང་
དཀར་པོ་མཛེས་ཤོམ་ཆེ་བ་ཁ་ཤས་འཕྱོ། ཕྲན་པ་ཞོགས་པའི་མཁའ་དབུགས་དྭངས་མོ་
རྔུབ་བཞིན་ཁྱེད་ཅག་གི་མཚེའུ་མཐོང་བའི་ས་མཚམས་དེར་ཕྱིན། མཚོ་མཐའ་དག་
201



བ
གཡུ་དྲུག་དཀར་དཔེ་ཚོགས།
ཏུ་ཁ་དོག་སྣ་ཚོགས་བཀྲ་བའི་མེ་ཏོག་ཕང་ཕུང་དུ་ཤར་བ་མཐོང་ཞིང་། ནམ་མཁའ་
རུ་གྲེ་འགྱུར་སྙན་པོ་སྒྲོག་པའི་འདབ་ཆགས་དག་ཁྱུ་དང་ཁྱུ་སྡེབ་སྟེ་ཉི་གཞོན་གསར་
བའི་ཟེར་རླབས་ལ་གཡེང་རྐྱལ་བྱེད་ཅིང་འདུག ཕྲན་མོས་ཡུན་རིང་བར་ང་ཚོའི་ཁོར་
ཡུག་དེ་འདི་འདྲའི་མཛེས་སྡུག་ཆེ་བ་ཞིག་ཡིན་པ་ཚོར་བས་མ་ཟིན། ད་ལྟ་བསམ་ན་
མཛེས་པ་འདི་ཚོ་ཡལ་ན་འཇིག་རྟེན་འདིའི་གྱོང་གུད་ཅིག་ཡིན་པར་རྟོགས། མཚེའུ་
མཛེས་པོ་དེའི་དབུས་ཀྱི་ཆར་ཉེ་བ་ན་ངང་ཁྱུ་ཞིག་རྐྱལ་འགྲོས་བྱེད་བཞིན་ཡོད་ཅིང་།
དེའི་གཡས་ཕྱོགས་ཙམ་ན་རྒྱང་རིང་ནས་མཐོང་ཡང་སྒེག་ཚུགས་མངོན་པ་མཁའ་
འགྲོའི་དབང་ཕྱུག་ལྟ་བུ་ཞིག་གཅིག་པུར་འགྲོ་བ་མཐོང་བ་དེ་གུས་མོས་ཁྱོད་ཉིད་ཡིན་
པར་ཡིད་ཀྱིས་རྣམ་པར་བརྟགས། དེ་མཐོང་བས་ད་ལྟ་སེམས་ཁམས་སྐྱིད་ཡ་ལེར་ཡོད།
དེ་ཁྱོད་ཀྱིས་མི་ཤེས་ལ། ཤེས་ཀྱང་གུས་པའི་སྐྱིད་སྡུག་དེ་ཁྱོད་ཀྱི་སེམས་ན་བྱ་སྤུ་ལས་
ཡང་བར་ཡོད་པ་བསམ་ན་དེས་ཁྱོད་ལ་ཕན་གནོད་གང་དུ་ཡང་མི་འགྱུར་སྙམ་ནས་
ཅུང་ཟད་སྐྱོ་བ་ཡང་སྐྱེས། རྒྱང་ནས་བལྟས་ངོར་ད་ལྟ་ཁྱོད་ཀྱིས་སྒྲོ་འདབ་དག་གིས་
མཚོ་ངོགས་སུ་གཡོ་བའི་རྩྭ་ལྗང་མཉེན་པོ་དེ་དག་ལ་བྱབ་བྱབ་བྱེད་བཞིན་པ་འདྲ། ཀྱེ་
མ་རྩྭ་ལོ་མཉེན་པོ་དེ་དག་གུས་མོའི་ལན་བུ་ཡིན་ན་དགའ་བ་ལ། དུས་འདིར་ཕྲན་པས་
མི་ཐོས་པར་ཟད་ཀྱི་ཁྱེད་ཀྱི་མགྲིན་པ་ལྕུག་མཉེན་ལྡན་པའི་རྒྱུ་ལམ་དེ་ན་ཡང་ཡིད་
དབང་འགུགས་པའི་ངག་སྙན་ཡང་ཅི་དགར་སྒྲོག་གིན་ཡོད་པ་ཐག་གིས་ཆོད། གལ་ཏེ་
གུས་མོ་གླིང་བུ་ཕྲ་མོ་ཞིག་ཡིན་པ་ལ་ཁྱོད་ཀྱི་སྙན་ངག་གི་ཁ་དབུགས་དྲོན་མོ་དག་གུས་
མོའི་ཁོང་དུ་རྒྱུ་བ་ལན་གཅིག་བྱུང་ན་བདེ་བ་གཞན་ལ་ཡིད་སྨོན་མི་འཆའ་བར་ད་
ནས་དམ་བཅའ་བྱེད་ཆོག གང་ལྟར་ད་ལྟ་ཁྱོད་ཀྱི་མགྲིན་སྒྲ་སྙན་པོ་སེམས་ཀྱིས་ཚོར་
བཞིན་འདུག་པས་གུས་མོའི་ལུས་ཀྱི་ནགས་ཚལ་མཁྲེང་བར་གྱུར་ཞིང་ལོ་མ་མེ་ཏོག་
གིས་ཀུན་ནས་དཀྲིགས་པར་གྱུར།
202



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཟླ་
སེམས་ཀྱི་རྙིད་པ་ཀུན་ནས་སོར་ཆུད་ཅིང་། །
ལུས་ཀྱི་བ་སྤུ་བདེ་དགའི་རླུང་གིས་གཡོ། །
ཆུ་སྐྱེས་ཟིལ་བ་འཛུམ་པའི་གཤེར་བག་ལ། །
བུང་བའི་སོར་རྩེ་འདྲེད་པའི་རྨི་ལམ་བཞད། །
ཅེས་ཀྱང་སྨྲའོ། །ད་ནི་ཉི་མ་ཕྱེད་ཡོལ་དུ་སླེབས་འདུག་ལ། ང་རང་ཕྱིར་མ་ལོག་
གོང་ནས་ཁྱོད་ཉིད་གཞན་དུ་བཞུད་འགྲོ་བའི་ངང་ཚུལ་དེ་མཐོང་མི་འདོད་ཅིང་། དེ་ལས་
བྱུང་བའི་ཡིད་གཅོང་དེ་ཐེག་མི་ནུས་པར་དཔགས་ནས་སྔོན་མར་ལོག་པ་དགའ་སྙམ་
བཞིན་ཡོད་དོ། །
བཅུ་བཞི།
དེ་རིང་གུས་མོ་དང་ཐོག་འུ་ཅག་ཕྲད་པའི་ས་དེ་ན་ཡོད། དེ་ན་གཅིག་པུར་བསྡད་དེ་
འཆར་གཞི་ངོ་མཚར་ཆེ་བ་ཞིག་བཟོ་བཞིན་ཡོད། ཁོ་མོས་ཡིད་མཐུན་གྱི་གྲོགས་མོ་དག་
བསྐུལ་ནས་ལྗང་མྱུག་དང་མེ་ཏོག་མང་དུ་འཐུ་ཞིང་། འོ་མ་འབབ་ཅིང་རོ་མངར་བདོ་བའི་
རྩྭ་ལྗང་གི་རིགས་སྣ་ཚོགས་པ་བསགས་ནས་ཉེ་རིང་ཀུན་ན་བཞུགས་པའི་འདབ་ཆགས་
ངང་པའི་རིགས་སུ་གྱུར་བ་ཡོངས་ལ་གསོལ་སྟོན་གྱ་ནོམ་པ་ཞིག་བཤམ་དགོས། དེ་ལ་གུས་
མོའི་རང་མིང་གབ་པའི་ཚབ་མིང་ཞིག་གི་ངོས་ནས་མགྲོན་འབོད་ཅིག་བྱས་ན་ཁྱོད་ཉིད་
ངེས་པར་ཕེབས་ཡོང་། དེ་ཡི་ཚེ་ན་ཕྲན་པ་འཇབ་བུའི་ཚུལ་གྱིས་ཁྱོད་ཀྱི་འཁྲིས་སུ་བཅར་
ཏེ་སྙམ་མེད་ངང་མངོན་དུ་ཐོན་པར་བྱས་ན་ཁྱོད་རང་ཅི་བྱ་མེད་པར་འགྱུར། དེ་ཡི་མོད་ལ་
ངོ་གཡའ་དང་འཛེམ་བག་དག་ཀྱང་ཡོངས་སུ་སྤངས་པར་གྱུར་ཏེ། གུས་པ་མོ་དང་ལག་པ་
སྦྲེལ་ནས་མཐུན་སྡེབ་ངང་འཆམ་འགྲོས་བྱེད་ངེས་པས་ཐལ་རྡུལ་ཁྲོད་ཀྱི་བུ་མོ་གསེར་གྱི་
203



Gi;q
གཡུ་དྲུག་དཀར་དཔེ་ཚོགས།
ཤིང་རྟར་དྲངས་པ་བཞིན་ཀུན་གྱིས་ངོ་མཚར་གྱི་གླེང་གཞིར་བྱེད་ཀྱང་སྲིད། དེ་ལྟར་བྱུང་
ན་དེ་སྔོན་ཁྱོད་ལ་རེ་བ་བཅངས་ཡོད་པའི་སྤུ་སྡུག་མ་གཞན་རྣམས་སེམས་ཤི་བར་འགྱུར་
ལ། ཕྲན་པར་འཕྱ་སྨོད་དང་མིག་ཟུར་གྱིས་རྨ་སྒྲོས་གཏོད་མཁན་དག་གི་གདོང་བ་ཚ་
དབལ་དབལ་དུ་འགྲོ། འོན་ཀྱང་དེ་ཚོ་ནི་ཕྲན་པའི་རེ་ལྟོས་དངོས་དེ་ག་ལ་ཡིན། དེ་དག་
གིས་བདག་གི་སྤྲོ་བ་གསོ་ན་ཕྲན་པ་ཡང་ཕྲག་དོག་དང་འགྲན་སེམས་ཀྱི་དབང་གིས་ཁྱོད་
ཉིད་འཐོབ་ལ་རེ་བ་ཙམ་ཞིག་ཏུ་ཟད། རེ་ལྟོས་དངོས་ནི་འཇུ་ཐེངས་གཅིག་གིས་ཁྱོད་ཀྱི་
ལག་པ་ཚེ་འདིར་མི་གཏོང་ཞིང་། སྐྱིད་སྡུག་གང་བྱུང་ལ་མ་ལྟོས་པར་ལུས་དང་གྲིབ་མ་ལྟ་
བུར་འགྲོགས་པར་འདོད་པ་དེ་ཀ་ལགས། དེ་ལྟ་ནའང་ཐོབ་པ་གློ་བུར་བ་དེར་ཡིད་མ་ཆེས་
པའམ་རེ་ཞིག་སེམས་ཁ་འཁོར་མ་ཐུབ་པས། ཕྲན་པ་མིག་ཆུ་དང་དགའ་བྲོད་གང་ཡང་
མེད་པར་མིག་ཧད་དེ་འདུག་སྲིད་ལ། འཁྱུད་མོ་བྱེད་འདོད་ཀྱིས་འཁྱུད་མོ་ཇི་ལྟར་བྱེད་རྒྱུ་
བརྗེད་ཅིང་། མཆུ་སྒྲོས་སྐྱོང་འདོད་ཀྱིས་མཆུ་སྒྲོས་གང་ན་ཡོད་པ་བོར་བའི་གནས་སུ་གྱུར་
བས། ཐ་ན་ཁྱོད་ཀྱིས་གུས་མོ་བདག་ལ་ཅི་ཞིག་སྨྲ་བཞིན་ཡོད་པ་ཡང་ཡེ་ནས་མི་ཐོས་པར་
འགྱུར། ཀྱེ་མ་ཁོ་མོའི་སྐྱོ་གར་འདི་ལ་གཟིགས་དང་། ལས་ངན་ཟེར་བ་འདི་ལ་མི་ཟེར་
ན་གང་ལ་ཟེར་དགོས། ཨ་ལ་སྐལ་ཆད་མ་ཁོ་མོའི་སྨྲ་ཁམ་ལ་ལྟོས་དང་། ད་དུང་འདི་ཚོ་
འཆར་གཞི་སྟོང་བ་སྟོང་རྐྱང་ཞིག་ཡིན་པས་འདི་འདྲ་སྨྲ་ལ་ངོ་རེ་གནོང་། ད་དེ་ཚོ་ཕར་
ཞོག དོན་ངོ་མ་ལ་དེ་དགོང་ཁྱོད་ལ་རྨི་ལམ་ཡག་པོ་ཡོང་བའི་སྨོན་པ་ཞུ།
བཅོ་ལྔ།
དེ་དགོང་གནམ་ངོ་འཐིབ་པོ་ཞིག་འདུག ཟླ་བ་སྤྲིན་པའི་ཕག་ཏུ་ཡིབས་སོང་། སྤྲིན་
པ་ནག་པོ་དག་ཕྱོགས་དུ་མ་ནས་འདུས་ཏེ་མུན་པའི་སྟུག་ཚད་ཇེ་ཟབ་ཏུ་གཏོང་གིན་འདུག
204



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ལག་པའི་
དྲག་ཆར་འབབ་ལ་ཉེ་བ་ལྟ་བུའི་རླུང་འཁྱམ་རྩུབ་རེག་ཆེ་བ་དག་ཕྱོགས་ཕྱོགས་ནས་ངེས་
མེད་དུ་ལྡང་བཞིན་འདུག ཁོ་མོ་གད་སྐྱིབས་ཤིག་ཏུ་དྲན་ཚུལ་སྣ་ཚོགས་ཀྱི་ངང་དུ་ཡུན་
རིང་ལུས་པས་རང་མལ་དུ་ལོག་རྒྱུ་བརྗེད་ཅིང་། གནམ་གཤིས་ཀྱི་འགྱུར་བའང་ད་ལྟ་ཙམ་
ན་ཚོར། དེ་སྔོན་མདུན་གྱི་ཆུ་ཀླུང་དེ་སྙན་འགྱུར་གྱི་སྒྲ་དང་བཅས་འབབ་ཀྱིན་ཡོད་མོད།
ད་ལྟ་ནི་དེ་ཡང་གནས་གྱུར་བས་མི་སྙན་པའི་རང་བཞིན་ཅན་ཡིད་ལ་རྩུབ་རེག་སྟེར་བ་
ཁོ་ན་སྟེ། ཕྲན་པའི་ཡ་ཆུང་དང་གློ་སྙིང་གི་ངོས་དག་ལ་གྲང་གཤེར་ལྷུང་ལྷུང་གིས་འབབ་
བཞིན་འདུག རླུང་བུ་དེ་ཚོ་ཡང་དེ་དགོང་གི་སེམས་གཅོང་འདི་དང་བསྡོང་སྟེ་ནུས་མེད་
གཉོམ་ཆུང་མོ་ང་རང་ལྟ་བུ་ལ་ཆེད་དུ་སྡང་བ་ཡིན་འདུག་སྟེ། སེམས་ཀྱི་བུ་ག་ཡོད་ཚད་
ནས་འཛུལ་ཏེ་འོང་། སྒྲོ་གཤོག་མཛེས་པོ་འདི་དག་ཀྱང་ཙམ་པ་ཀ་ཡི་འདབ་མ་ལྟར་འདར་
ཕྲི་ལི་ལི་བྱེད་ཀྱིན་འདུག ད་ལྟ་རང་གི་ངང་ཚང་དུ་ལོག་པའི་ནུས་པ་མི་འདུག་ལ་ལོག་
སྙིང་ཡང་མེད། འདི་ལྟའི་ངང་རིང་ཙམ་ལུས་ན་མི་འགྱངས་པར་བདག་གིས་འཇིག་རྟེན་
ཕྱི་མའི་རི་རྩེ་དག་མཐོང་འོང་བར་ངེས། ཡིན་ཡང་དེ་ལ་འཇིགས་རྒྱུ་ཅི་ཞིག་ཡོད་དེ་
ནམ་གཞུག་ཅིས་ཀྱང་ལམ་དེར་ཆས་དགོས། ཕངས་ཆེ་བ་ཞིག་ཡོད་པ་ནི་ཁོ་མོའི་ད་ལྟའི་
གནས་བབ་འདིར་སེམས་ཁུར་བྱེད་མཁན་གཅིག་ཀྱང་མ་བྱུང་ཞིང་། ལྷག་ཏུ་ཕན་པས་
ཉིན་མཚན་ལྟོས་མེད་དུ་རེ་ལྟོས་འཆའ་ཡུལ་དུ་གྱུར་བའི་ཁྲེལ་མེད་དེས་ད་ལྟའི་ཁོ་མོའི་
གནས་སྟངས་སྐྱོ་པོ་འདི་མི་ཤེས་ལ། ནམ་ཡང་ཤེས་མི་སྲིད་པ་དེ་རེད། ཚེ་འདིར་གུས་
མོ་གཅེས་པར་སྐྱོང་ངོ་ཞེས་སྨྲས་པའི་ཚིག་དེ་ད་ལྟ་གང་དུ་ཡིབས། གཅེས་པར་སྐྱོང་བའི་
ཉིན་མོ་དེ་ནམ་ཞིག་རེད། དགོས་པའི་དུས་ན་གཤོག་གྲིབ་ཙམ་ཡང་བསྟེན་དུ་མེད་པ་འདི་
ཅི་ཡིན། ང་ལ་ཁྱེད་ཉིད་དེ་ཁྱེད་ཉིད་ཁོ་ན་དགོས་ལ། ད་ལྟ་ལྷག་ཏུ་མཁོ་ཡ། ཁྱོད་ཀྱི་ལུས་
དྲོད་ཕྲ་མོ་རྟ་རྔ་ཙམ་ཞིག་སྦྱིན་པའམ་ཁ་ཚིག་བུང་བའི་གཤོག་སྒྲ་ཙམ་ཞིག་སྦྲན་པ་དེས་
གུས་མོ་འཇིགས་པ་ཐམས་ཅད་ལས་སྐྱོབ་པར་ནུས། འོན་ཀྱང་། །
205



གཡུ་དྲུག་དཀར་དཔེ་ཚོགས། །
གུས་མོའི་ནམ་མཁའ་གནམ་སྟོང་ལ། །
ཁྱོད་ཀྱི་ཉི་མ་འཆར་བར་སྒུག །
གཞན་དུ་དེ་ལྟ་དེ་ལྟའི་ངང་། །
བདག་གི་འཇིག་རྟེན་ནུབ་པར་འགྱུར། །
འོན་ཀྱང་མ་བྱུང་། ཅི་ཡང་མི་འདུག ཡང་ན་ཁྱོད་ཀྱིས་མ་ཤེས་པ་འདི་ཡང་ལེགས་
སྟེ། བརྒྱ་ལ་ཇི་བཞིན་ཤེས་མོད་ཤེས་བཞིན་དུ་དེ་ལྟར་དོར་ན་ཅི་ཞིག་བྱ། ཁྲིག་གེར་ཤོད་
མི་ནུས་ཏེ། དེའི་སེམས་ལ་ལྕགས་ཁྲབ་གྱོན་འདུག དེ་འདྲ་ཡིན་ན་ཁོ་མོ་ཤི་བ་དགུ་ལས་
མི་སྡུག་གམ། གཞན་དུ་གྲང་ངར་འདི་དང་བསྡོང་ནས་ཕྲན་པའི་ལུས་སེམས་གཉིས་ཆར་
ཐོག་བརྫིས་འདི་འདྲ་བྱེད་དགོས་དོན་ཅི་ལ་ཡོད། །
སྤྲིན་པའི་ཕག་ན་སྤྲིན་པ་འཁྲིགས། །
མུན་པའི་ཕ་རོལ་མུན་པས་བསྒྲིབས། །
བརྩེ་བའི་ཕོར་བ་རྦབ་ལ་ཤོར། །
ཁོ་མོའི་རུས་རྐང་འདི་ལྟར་གཅོག །
དེ་ལྟར་སྨྲས་པའང་བརྗོད་འདོད་ཙམ་དུ་ཟད་ཀྱི་བརྗོད་པས་ཅི་ཞིག་བྱ། འོན་ཀྱང་
ཡིད་ལ་རིང་ནས་བརྣགས་པ་དག་མང་དུ་བྱོས་པས་སམ། ད་ལྟ་ལུས་སེམས་ལ་དྲོད་ཐིག་
ཅུང་ཟད་ཐོན་ཅིང་། ཤར་གྱི་གནམ་མཐའ་ནས་ཀྱང་སྐྱ་མདའ་གཏོང་བཞིན་ཡོད་པས།
དེ་རིང་གི་ཉི་མ་འཆར་འོང་བར་བསྒུག་ཡོད།
བཅུ་དྲུག
དེ་རིང་ཁོ་མོ་ཁྱོད་ཀྱི་བཙོན་འོག་ལས་ཐར་བར་བྱས། དེ་སྔོན་ཁྱོད་ཀྱིས་བདག་གི་སྐེ་
206



ལང=
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -
དང་རྐང་ལག་དག་ཏུ་དཀྲིས་པའི་བཀྱིག་ཐག་དེ་ཚོ་མ་ལུས་པར་བཀྲོལ། དུར་དོང་ཆུང་
ངུ་ཞིག་བྲུས་པའི་ནང་དུ་ཁྱོད་ཉིད་གནོན་བཞིན་ཡོད། ད་ལྟ་ས་རྡུལ་མང་པོ་ཞིག་དེའི་
སྟེང་དུ་སྤུངས་ཡོད། མུན་པ་ཅན་ཁྱོད། འཐོམ་པོ་ཁྱོད། ནོར་བུའི་ནོར་ངོ་མི་ཤེས་པ་ཁྱོད།
ངས་ད་ནས་དུར་སྦས་བྱས་ཟིན། ཡར་འཕགས་མ་འོང་ཨ། ལབ་ཚར་བ་མིན་ནམ། ངས་
རང་ལ་ལབ་པ་མིན། ཁྱོད་ལ་བཤད་པ་ཡིན། གོ་བྱུང་ངམ། ཅུང་ཙམ་ནས་ཡང་ཁོ་མོའི་
སྐྱོ་ཡུས་དང་མིག་ཆུ་ཡིས་བཀབ་པའི་རྡུལ་ཕུང་དེ་ཤིགས་ཤིགས་སྒུལ་མི་ཡོང་ངམ། ཁྱོད་
ལ་དན་དན་ཞིག་ཡེ་ནས་མི་འདུག ང་རང་ཁྱོད་ལ་ཡིད་ཆེས་ཀྱིན་མི་འདུག གཅིག་པུ་
ཡིན་ན་ཡིན་ཁོ་ཐག་ཅིག་བྱུང་ན་དེས་དགའ་བ་འདུག ད་ནས་བཟུང་ངས་ཁྱོད་ལ་སུན་
པ་མི་བཟོ། ཁྱོད་ཀྱི་རེ་བ་བཞིན་བྱེད། སྐྱིད་པོ་གྱིས། ད་ལོག་འགྲོ། མང་དུ་སྨྲས་པས་
སླར་ཅིར་འགྱུར་མི་ཤེས། ད་འགྲོ།
བཅུ་བདུན།
ངས་ཁ་སང་ནས་སྨྲས་པ་མིན་ནམ། སྨྲ་བ་མང་པོ་ཞིག་དོན་ལ་མི་གནས་ཞེས་བཤད་
པ་མིན་ནམ། མཚན་ཐོག་ཐག་རིང་གཉིད་ཁུགས་པ་མ་བྱུང་། ད་ལྟ་ནམ་མཁའ་སྐྱ་སེང་
ངེར་སོང་འདུག མཚན་མོ་འདིར་ཆར་བ་འཇམ་པོ་མང་དུ་བབས་ཀྱང་གུས་མོའི་སེམས་
ལ་རླན་ཐིག་ཙམ་ཡང་མ་བྱུང༌། བྲང་ཁོག་དུ་འཇག་སྐྱ་ཁོ་ན་སྦུར་བཞིན་འདུག དེ་ཁྱོད་
ཀྱིས་ལན། ཕྲན་པ་བག་ཆགས་ཀྱི་མཁྲེགས་ཤེད་ཆེ་དྲགས་པ་ཡེ་ནས་མིན། ཨ་ཅང་སྟེ།
གུས་མོས་འདི་ལྟར་སྨྲས་པས་ཁྱོད་ཉིད་བསླུ་མི་ནུས་པ་ཡང་སུ་ཞིག་གིས་མི་ཤེས། ད་ནི་
དྲང་མོར་སྨྲ་བར་འདོད་དེ། དེ་རིང་གུས་མོ་སླར་ཡང་ཁྱོད་ཀྱི་བཙོན་རར་ཚུད་ཡོད། ཁྱོད་
ཀྱིས་དེ་ལ་སྙིང་ཁྲེལ་མེད་པ་ངས་ཤེས་ཡོད་མོད། ཡོད་དུ་ཆུགས་ཀྱང་ཁྱེད་ཉིད་ཅི་དགར་
207



གཡུ་དྲུག་དཀར་དཔེ་ཚོགས།
མཛོད་ཀྱི་གཞན་དུ་བྱ་ཐབས་མ་བྱུང་། ཨ་ཇོ་རྔོན་པའི་བུ་ཆུང་ཁྱོད་ཀྱིས་སྙིང་རྗེ་ཞིག་མི་
མཛད་ན་དབང་མེད་ལས་ཀྱིས་དེད་པ་བདག་ལ་ནི་བྱོལ་ཐབས་ཤིག་མི་འདུག ཁོ་མོར་
ཡང་མགོ་འཕང་ཟེར་བ་དེ་ཚོ་ཡོད་མྱོང་ལ། ཁེངས་པ་ཡང་མོ་ཞིག་ཀྱང་ཡོད་མྱོང་མོད།
དད་པ་དང་བརྩེ་བ་ཟེར་བ་དེ་ཚོའི་མདུན་སྔར་བརྟན་པ་ཉམས་ཏེ་ཡོད་ཚད་ཞིག་ཉིལ་དུ་
འགྲོ་བ་འདི་གུས་པ་མོའི་ལས་ཤིག་ཡིན་པར་འདུག
འོན་ཀྱང་བདག་གིས་གཞི་ནས་ཁྱོད་ལ་འོས་མིན་ཞིག་ཟེར་གྱིན་ཡེ་ནས་མེད་དེ།
ཁྱོད་ཀྱི་སེམས་ཀྱི་ཉེ་ཁོད་ཅིག་ཏུ་གུས་མོར་མལ་སྟན་ཆུང་ངུ་ཞིག་སློང་གིན་ཡོད་པ་ཙམ་
ཡིན། འདི་ལ་ཉེས་དམིགས་ཅི་ཞིག་ཡོད་པ་གུས་མོས་དངོས་གནས་མི་ཤེས་པར་འདུག
གཅིག་ཏུ་ན་ཁྱོད་ལ་སུན་པ་ཡོང་བར་ཁག་ཀྱང་མེད་སྲིད་དེ། དེ་རིང་ཕྲན་པས་ཕྱི་མིག་
གམ་སྤྱི་སྡོམ་ཞིག་གི་ཚུལ་དུ་རང་ལ་བལྟ་དུས་བདག་གི་ལུས་ཀྱི་བུམ་པ་འདི་ནི་འདོད་
ཆགས་དང་གཏི་མུག་ཕྲག་དོག་སོགས་ཀྱིས་གཏམས་ཤིང་། དོན་དུ་མི་གྱུར་བའི་རེ་དོགས་
ཨ་འཐས་པ་དག་གི་གཟེབ་ཏུ་ཚུད་འདུག་པ་ཤེས་བྱུང༌། དེ་བས་ངས་མེ་ཕུང་གཏོས་ཆེ་
བ་ཞིག་སྦྱར་ནས་ཕྱི་ནང་གི་ལྗན་ལྗིན་དེ་ཚོ་སྦར་ཏེ་སྦྱིན་སྲེག་རྒྱ་ཆེ་བ་ཞིག་བྱས་ཡོད།
མདུན་གྱི་མཚོ་ཆུང་འདི་ཀའི་ནང་ནས་ལུས་ཁྲུས་ཞེ་ཚིམས་པ་ཞིག་ཀྱང་བྱས་ཡོད། བུམ་
པ་ཆུང་ངུ་འདིའི་ཁོང་ན་ཞེ་སྡང་དང་འཚེ་འདོད་ལོག་བལྟ་གནོད་སེམས་སོགས་རྣོ་སོ་
མངོན་གྱུར་པ་དེ་ཚོ་རྙེད་པར་མི་འདུག་མོད། སེམས་འདུན་དང་ཞེན་པ་ཤུགས་དྲག་པོ་དེ་
དག་སྔར་བཞིན་ཤུལ་དུ་ལུས་འདུག སེམས་བྱུང་འདི་ཀ་གུས་མོའི་ལུས་ཀྱི་མགོ་གཞུག་མ་
ལུས་པར་ཁྱབ་སྟེ་གནས་འདུག་པ་ལ་ཁྱོད་ཉིད་ཁོ་ནའི་མིག་གི་ནོམ་ཉུག་དང་ཚིག་གི་རེག་
མཉེད་ཙམ་གྱིས་ནགས་ཚལ་ལ་མེ་ཤོར་བ་ལྟར་ཆེས་ཆེར་མཆེད་དེ་འགྲོ། ཀྱེ་མ་འཕྱོན་མ་
ལ། འདི་ལ་གུས་མོར་བྱ་ཐབས་བྲལ་བ་ཡིན་གྱི་ཁྱོད་ལ་བརྙས་ཐབས་བསྟེན་པ་མིན་པས་
ད་ནི་བཟོད་གསོལ་གནང་བར་འོས་ན། བཟོད་གསོལ་གནངས་པར་ཞུའོ། །
208



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
=
རྣ་བ།
1:|:
བཅོ་བརྒྱད།
སྔ་དྲོ་ཡོལ་ཞིང་ཉིན་གུང་ཡོལ། །
ཕྱི་དྲོ་དག་ནི་བསླེབ་ལ་ཉེ། །
མིག་ལ་གཉིད་ཀྱང་ལྕི་བར་འབབ། །
དུས་ནི་འདའ་ཞིང་འདའ་བར་འགྱུར། །
ཇོ་བོ་ཉི་དབང་མགོན་པོས་སྨྲས་པ་རྨད་དུ་བྱུང་སྟེ། ཐུང་བ་དེ་རིང་གི་དུས་དང་།
རིང་བ་ད་ལོའི་ནམ་ཟླ། དེ་ལས་རིང་བ་ཚེ་ཡི་ཕྲེང་བ་ཡང་འདི་བཞིན་འདའ་ཞིང་འདའ་
བར་འགྱུར། ད་ལྟ་ཕྲན་པ་མདུན་ནས་བསླེབ་གྲབས་ཀྱི་དུས་ཡོད་ཚད་ལ་འཇིགས་སྣང་
ཞིག་སྐྱེ་བཞིན་འདུག ཡང་ན་ནི་ཁྱོད་ཉིད་གཏན་དུ་ཕེབས་མི་སྲིད། དེ་ལྟར་ན་ད་ལྟ་
བྲེང་བྲེང་ངེ་ཙམ་ལས་ལྷག་མེད་པའི་ཚེ་སྲོག་གི་རྒྱུན་སྒོ་ངའི་ནང་སྐྱི་ཙམ་པ་འདི་རྐྱེན་
ཕྲན་བུ་རྩྭ་རྩེ་ཙམ་གྱིས་ཀྱང་རལ་བར་འགྱུར་བས་དེ་ལ་བརྟན་པ་ཅི་ཞིག་ཡོད། ཡང་ན་
ནི་མདུན་གྱི་དུས་དེ་ལ་ཁྱེད་ཉིད་ཕེབས་འོང་། གུས་པ་མོའི་རེ་ལྟོས་བཞིན་ཕེབས་འོང་།
དེའི་ཚེ་གུས་མོའི་འཇིག་རྟེན་ཧྲིལ་པོ་དེ་སོམ་ཉི་མེད་པར་ཁྱོད་ཀྱི་པང་དུ་ལྷུང་བར་འགྱུར་
ལ། ཁྱོད་ཀྱིས་ཕྲན་པ་པི་ཝང་བཞིན་ཡོངས་སུ་དཀྲོལ་བར་རྩོམ་ངེས་པས་དེ་ལ་བདག་
གིས་ཅི་ལྟར་བཟོད་དེ། དེ་སྔོན་ཡུན་རིང་བསགས་པའི་ཡུས་ཆེན་པོ་དེའི་སྟོབས་དང་
བསྡོང་སྟེ་དགའ་བའི་རྡེག་འཚོག་དེའི་ཁྲོད་དུ་ཁོ་མོ་ངེས་པར་འཆི་བར་འགྱུར། ཉི་འོད་
ཀྱིས་ཞུ་བའི་སྦྲང་རྩི་ལྟ་བུའི་ཁྱོད་ཀྱི་རོ་མངར་དེ་མྱང་གིན་མྱང་གིན་འཆི་བར་འགྱུར།
གང་ལྟར་ཁོ་མོ་ཐར་བ་དཀའ་བར་འདུག འདི་འདྲ་བྱུང་བ་ཡང་ལས་ཟེར་བའི་སྟོབས་
ཆེ་བ། ཨུ་ཚུགས་ཆེ་བ། ཁོ་རང་ཉིད་ཁོ་ནའི་འདོད་མོས་ལྟར་རྩོམ་པ། ཕྲན་པ་ལྟ་བུའི་
བདེ་སྡུག་ཚོར་བ་ལ་མིག་ཟུར་ཙམ་གྱིས་ཀྱང་བལྟ་བར་མི་བྱེད་པ་འདི་ལ་ཐུག་ཟེར། འོ་
209



-- གཡུ་དྲུག་དཀར་དཔེ་ཚོགས།
33
-
ན་འདི་ཉིད་ཀྱིས”ནམ་མཁའ་དང་ནི་འོད་དང་ལུས་དང་ནི། །སེམས་དང་སྲོག་སོགས་
བདག་མི་འདོད་ཀྱང་བྱིན། །”ཞེས་པ་ལྟར་འདིས་མི་དགོས་པ་ཁྱོད་ལ་འཕྲེང་ཞིང་ཆགས་
པ་འདི་ལྟ་བུའི་ལུས་དང་སེམས་འདི་རིང་བའི་དུས་ནས་བྱིན་ཏེ། གུས་མོར་དགོས་པ་ཁྱོད་
ཉིད་ད་དུང་བདག་ལ་མི་སྤྲོད་པ་འདི་ཅི་ཡིན། དགོད་རེ་བྲོ། སོགས་སྙམ་བཞིན་བསྡད་
པའི་མོད་ལ་སྐྱིན་ཐང་དྲག་པོ་ཐར་ཐོར་དུ་བབས་བྱུང་། འབྲུག་སྒྲ་ཟབ་ཅིང་བརྗིད་ཆེ་བ་
དག་བསྟུད་མར་བསྒྲགས་ཤིང་། གློག་ཞགས་དང་གློག་ཞགས་གདོང་གཏུག་བརྒྱབ་སྟེ་ཟེར་
ཐག་རྣོ་དབལ་ཆེ་བ་དུ་མ་ཉེ་འདབས་དག་ཏུ་ཡང་ཡང་བརྐྱངས་འོང་བ་དེས་འཇིག་རྟེན་
འདིའི་ཡོད་ཚད་འཇམ་ཇག་གེར་བཞག་ཅིང་། བདག་གི་རྣམ་རྟོག་ཀྱང་རེ་ཞིག་ཐག་
གེར་བཅད་དེ་སོང་།
བཅུ་དགུ།
དེ་རིང་གནམ་གཤིས་དང་ཁོ་མོའི་སེམས་ཁ་གཉིས་ཆར་དྭངས་འཐིབ་འདྲེས་མ་
ཞིག་ཏུ་འདུག གུས་མོའི་བསམ་ངོར་དེ་སྔོན་འདས་ཟིན་པའི་ལོ་ཟླ་དེ་ཚོ་ཕྲན་པར་
མཚོན་ན་བཀའ་དྲིན་ཆེ་བ་ཞིག་ཏུ་ཡང་འདུག་སྟེ། དེ་ལྟར་གོམ་པ་རེ་རེ་བཞིན་འོངས་
པས་གུས་མོ་ཁྱེད་དང་ཕྲད་པའི་སྐལ་བ་ཤར། འདི་ལ་ལས་ཀྱིས་དེད་པ་ཟེར། གལ་ཏེ་
དེ་ལས་གོམ་པ་གཅིག་ཆད་པའམ་འཛོལ་བ་བྱུང་ན་གནས་སྟངས་གཞན་ཞིག་ཏུ་འགྱུར་
ངེས་པས་དེ་ལྟ་ཁོ་ནར་འོངས་པས་འདི་ལྟར་གྱུར། དེ་བས་རང་གི་ལས་ལའང་བཀའ་
དྲིན་ཞུ་འོས། དེ་ལྟར་བསམ་ཚེ་ད་ལྟ་ཕྲན་པའི་ལུས་སེམས་འཚོ་བ་འབྱོར་པོ་ཙམ་ཡིན་
ལ། གནས་སའི་ཁོར་ཡུག་འདི་ཡང་སྤྱི་ཐུན་གྱི་ལས་སོགས་ཀྱི་དབང་གིས་སྐྱིད་པོ་ཞིག་
གི་ངང་དུ་ཡོད། ལྟོས་དང་། ཕ་གིའི་བྲག་ངོས་ནས་ཕྱིར་ཆུ་ཁྲ་ལ་ལ་འབབ་ལ། དེའི་ཆུ་
210



ཨུཙྪ
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -
རྡུལ་གྱི་ཕུང་པོ་ལ་ཉི་ཟེར་རེག་པས་རེས་དུ་མར་འཇའ་ཚོན་ཕོན་པོ་དུམ་བུ་དང་ཁོར་མོ་
འཕྲེད་ཟླུམ་སོགས་སྣ་ཚོགས་སུ་སྣང་བ་འདི་མི་མཛེས་སམ། མཚེའུ་ཤིན་ཏུ་དྭངས་པ་
བསིལ་བ་ཁམས་དང་འཕྲོད་པ་བདག་ཅག་རྣམས་ལ་ལོངས་སྤྱོད་སྣ་ཚོགས་སྟོབ་པར་བྱེད་
པའི་འབྱུང་གནས་སུ་གྱུར་བ་འདི་ཁོ་ན་ལ་ཡང་འབྱོར་བ་ལྷུན་གྱིས་གྲུབ་པ་མི་ཟེར་རམ།
གཞོགས་དང་མཚམས་དུ་མའི་གཏིང་ངོགས་སུ་རོ་མངར་རྫོགས་པའི་ངང་རྩྭའི་རིགས་
དག་སྤྲིན་པ་ལྗང་གུ་ཡུག་སྦྲེལ་དུ་དཀྲིགས་པ་ལྟ་བུར་ཉི་གྲིབ་བབས་པ་རིན་པོ་ཆེ་ཛུས་ཀྱི་
མེ་ལོང་དང་མཚུངས་པ་ལ། གུས་མོ་ལྟ་བུ་གདོང་མཛེས་ལུས་ཚུགས་ཡིད་དུ་འོང་བའི་
ངང་མོ་དག་རོལ་སྒེག་གིས་སྐྱོད་པ་བཀྲ་ལམ་མེར་འཆར་བས་མིག་ལ་མཛེས་པའི་ལོངས་
སྤྱོད་སྟེར་བར་བྱེད། དེ་བས་སྤྲོ་བ་འདེགས་པར་འོས་ལ། རང་གིས་རང་ལ་ཡང་དེ་བཞིན་
ཞེ་སྨྲོས་བྱེད་ཀྱིན་ཡོད། །
ཡང་ནི་འདི་ལྟར་བསམ་པ་ཡང་འགོག་མི་ནུས་པར་འདུག་སྟེ། གུས་མོའི་བདེ་བ་
ཐམས་ཅད་ཀྱི་འབྱུང་རྩ་དེ་ཁྱེད་ལ་ཐུག་ཡོད་ན། ད་ལྟ་ཁྱོད་དང་ཕྲད་པའི་རེ་བ་ནི་ཡི་
དྭགས་ཀྱི་མགྲིན་པ་ལྟར་ཕྲ་བར་འདུག གོང་སྨྲས་དེ་ཚོ་ཕྲན་པ་འུ་ཐུག་པས་རང་སེམས་
གསོ་བ་ཙམ་དུ་ཟད་ཀྱི་དོན་དུ་ན་བདག་ལ་དེ་ཚོ་ཡོད་པས་དགའ་རྒྱུ་དང་མེད་པས་ཆད་
རྒྱུ་ཅི་ཞིག་ཡོད། མཐར་གཏུག་ན་དེ་ཚོ་ལས་ང་ལ་གཏོགས་པ་འགའ་ཡང་མེད་དེ། ནམ་
མཁའ་རྒྱ་ཡངས་པས་ཅི་ཕན། ད་ལན་ང་རང་འཕུར་འོང་བའི་བཤུལ་ལམ་དེ་ཡང་ང་
ལ་དབང་བ་མ་ཡིན། ས་གཞི་འདི་ཡང་སྤྱི་ཐུན་ཙམ་དུ་སྣང་གི་ད་ལྟའི་རྐང་རྗེས་ཆུང་ངུ་
དེ་བབས་ཡོད་སའི་རྒྱ་ཁྱོན་འདི་ཡང་བདག་ལ་དབང་བ་མིན། ངའི་ལུས་སེམས་ཀྱི་བདེ་
སྐྱིད་ཡོད་ཚད་ཁྱོད་ཀྱི་གྲིབ་ཁྱམས་དེ་ན་འཁོར་འདུག ང་རང་ཡང་ཁྱོད་ཀྱི་སྒྲོག་ཏུ་ཚུད་
ཟིན་པས་དེང་ཕྱིན་ཉིད་ཀྱི་ཉེ་འཁོར་ཙམ་ལས་གང་དུ་ཡང་བགྲོད་མི་ནུས། སྐྱོ་འོས་པ་
ནི་ངང་ཚུལ་དེ་འཐིམ་པོ་རྡོ་བའི་མགོ་བོ་ཅན་ཁྱོད་ཀྱིས་རྩ་བ་ནས་ཤེས་ཀྱིན་མེད་པ་དེ་
211



གཡུ་དྲུག་དཀར་དཔེ་ཚོགས།
ས
རེད། བརྩེ་སྐྱོང་མེད་པ་ཕར་ཞོག་ད་དུང་ལོག་སྒྲུབ་འབའ་ཞིག་བྱེད་དགོས་དོན་ཅི་ཡིན།
འཇིག་རྟེན་གྱི་དབུལ་ཕྱུག་ཟེར་བ་ལོངས་སུ་སྤྱོད་བྱ་ཞིག་གི་མང་ཉུང་ཙམ་ལ་བྱེད་ཀྱིན་
ཡོད་པ་འདྲ་ཡང་དེ་མིན་ཏེ་ལོངས་སུ་སྤྱོད་པའི་བྱེད་པོ་དེའི་ཤེས་པ་ཞིག་གི་མཆོག་དམན་
ལ་ལྟོས་ཡོད། བདེ་སྡུག་ཟེར་བ་ཡང་ཕྱི་ཡི་འཐོབ་བྱ་ཞིག་ལ་བྱེད་པ་འདྲ་ཡང་དེ་ཡང་
མ་ངེས་ཏེ་གཙོ་བོ་ནང་གི་མྱང་ཚུལ་ཞིག་ལ་རག་ལས། ང་ལ་དབང་བ་ནི་ད་ལྟའི་ཚོར་
བ་བདེ་སྡུག་མངོན་གྱུར་བ་འདི་ཚོ་ལས་ཅི་ཡང་མི་འདུག འདི་ལ་ང་རང་མ་གཏོགས་
བདག་པོ་རྒྱག་མཁན་གཞན་ཡང་མེད། ད་ལྟ་ཕྲན་པའི་མིག་ཆུ་འབྱེད་མཁན་གྲང་ཤུར་
ཤུར་གྱི་སྐྱི་བསེར་འདི་ཙམ་ཡིན་ལ། སེམས་པ་གསོ་བྱེད་འདས་ཟིན་པའི་དུས་ཀྱི་ཕྱིར་
དྲན་སེར་སྣ་ཆེ་བ་དེ་ཚོ་ཡིན། ཡིན་ཏེ། ད་ལྟ་ཡང་ཕྲན་པས་མིག་ཆུ་གཏོང་བཞིན་ཡོད།
ང་ཡི་ངུ་ཁ་ལེན་མཁན་ཞིག་མེད་མོད་ཡོད་ཀྱང་འོ་བརྒྱལ་མི་དགོས། ཁོ་མོ་དེ་ལྟའི་ངང་
འཇོག་རོགས་གནངས་ཏེ། འདི་ད་ལྟ་བདག་ལ་གོམས་སྲོལ་དུ་ཕྱིན་པའི་སྤྱོད་ལམ་ཞིག་
ཏུ་སོང་ཟིན། བདག་གི་ལུས་གསེང་ག་ཤེད་ནས་ཐོན་པའི་ཆུ་ཀླུང་གྲང་མོ། མུ་ཏིག་ཐོར་
བ་བཞིན་འདྲིལ་འགྲོ་བ་འདི་ཚོ། སྒྲིབ་བྲལ་འདི་ཚོ། སྙིང་རྗེ་པོ་འདི་ཚོ། གུས་མོའི་ལུས་
བོངས་འདི་ལྟར་ཆུང་བ་ལ་འདི་དག་འདི་འདྲའི་མང་པོ་ཞིག་གང་ནས་བྱུང་བ་ཡིན་ནམ།
གང་དུ་འགྲོའམ། དེ་རིང་དེ་ཙམ་ཞུ། འདི་ལྟའི་ངང་གཅིག་པུར་རེ་ཞིག་སྡོད་དགོས།
དབེན་ཇག་གེར་སྡོད་དགོས།
སྐྱོ་བའི་རྦ་ཀླུང་སྒང་གཤོང་སྒྱུར། །
བརྩེ་བའི་མུ་ཏིག་འོད་དུ་ཞུ། །
ཡིད་ལས་ལངས་པ་ཚོར་འདུའི་སྤྲིན། །
མིག་གི་མཐོངས་ལས་ཆར་དུ་འཇོ། །
212



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
ཀྱ
:
ཉི་ཤུ།
སྐད་ངག་གསང་པོ་ཞིག་གིས་ཁྱོད་ཉིད་སྒོ་དྲུང་དུ་ཕེབས་བྱུང་ཟེར། དགའ་བ་དང་
དངངས་འཚུབ་འདྲེས་མའི་ངང་འཕྲལ་མར་མལ་ལས་ལྡང་བར་བརྩམས། མིག་སྐྱིབས་
ཕྱེས་པས་ཡོད་ཚད་སྟོང་ཧང་ངེར་འདུག་ཚེ་ད་གཟོད་རྨི་ལམ་ཡིན་པ་ཤེས། དོན་དུ་ཁྱོད་
ཉིད་གུས་མོའི་སྒོ་དྲུང་དུ་ཡེ་ནས་ཡོང་མ་མྱོང་ལ། དེང་ཕྱིན་ཡང་ཡོང་མི་སྲིད་སྙམ་པ་ཞིག་
གློ་བུར་དུ་ཡིད་ལ་འོང་བས་སེམས་ཁོང་སྡུག་ལྷུང་ངེར་སོང་། དེ་རིང་གི་ཉིན་མོ་འདི་ཡང་མ་
འོང་ན་ལེགས་ཏེ། ཁྱོད་ཀྱིས་སྟོངས་པའི་ཉིན་མོ་དག་རེ་རེ་བཞིན་བསླེབ་འོང་བར་བདག་
ལ་འཇིགས་སྣང་ཞིག་འདུག རྨི་ལམ་གྱི་ཧེབ་སློང་དེའི་དབང་གིས་སམ་དེ་རིང་གི་སེམས་
ཁ་ལྷག་ཏུ་ལྕི། ཡ་ཆུང་འདི་ཁང་རལ་གཞོགས་ཡ་ཆད་པ་ཞིག་དང་མཚུངས་ལ། དྲ་ཁ་
དག་ན་དཔྱངས་པའི་ཆབ་རོམ་གྱི་སྡོང་བུ་དག་གི་མས་སྣེ་ནས་ཟགས་ཆུ་བར་མེད་དུ་འབབ་
བཞིན་འདུག དེ་ལྟའི་ངང་ཕྲན་པ་ལུས་ཀྱིས་སེམས་མི་ཐེག་པའམ་སེམས་ཀྱིས་ལུས་མི་
ཐེག་པའི་ཚུལ་གྱིས་མལ་ལས་ལངས་མོད། འགྲོ་བར་གཟས་ཚེ་གང་དུའང་གོམ་པ་འདོར་
དཀའ་བར་འདུག འཁོར་བ་ན་བཙལ་བ་མི་རྙེད་པའི་སྡུག་བསྔལ་ཟེར་བ་ཞིག་ཡོད་པ་ཐོས་
ཀྱང་འདི་འདྲའི་སྟོབས་ཆེ་བ་ཞིག་ཡིན་པའང་དེ་རིང་ཁོ་ནར་རྟོགས། འདི་དེ་སྔོན་གུས་
མོས་ཁྱོད་ལ་ལན་ཆགས་པ་ཞིག་ལས་བྱུང་བ་ངེས་པར་ཡིན་མཆི་སྙམ་ཤུགས་རིང་འཐེན་
བཞིན་བསྡད། དེའི་མོད་ལ་ཡང་འདི་ལྟར་སྙམ་སྟེ། ལར་ཚེ་སྲོག་ཟེར་བ་སྲིན་བུའི་ཁ་ཆུ་
བརྐྱངས་པ་ལྟ་བུ་ཞིག་ལས་མེད་པ་ཆད་ཟེར་ཙ་ན་ཆད་དེ་འགྲོ་བ་ཞིག་ཡིན་ན། ཁོ་མོ་འདི་
ལྟའི་ངང་ཡུན་དུ་སོང་ན་འཆི་བ་ཟེར་བའི་སྟོབས་པོ་ཆེ་གཡེར་པོ་ཆེ་དེ་ཁད་ཉེ་བར་བསླེབ་
འོང་ཡང་མི་སྲིད་པ་མིན། དེ་སྔོན་རི་བྲག་གི་སྲ་ཚུགས་དང་། ལྗོན་ཤིང་གི་མཁྲེང་ཚུགས་
དག་ལ་མིག་ལྟོས་ཀྱིས་རང་ལ་ཞེ་རུས་ཡང་ཡང་བྱིན་ཡང་ཟས་ལས་བྲོ་བ་དང་གཉིད་ལས་
213



གཡུ་དྲུག་དཀར་དཔེ་ཚོགས།
བདེ་བ་མི་རྙེད་པར་འདུག ཁྱོད་ཀྱིས་སྤངས་པའི་གུས་མོ་གཅིག་པུ་འདི་གར་ཡུན་རིང་སྡོད་
པ་ལ་སྡོད་རིན་ཅི་ཞིག་ཡོད་པའང་ཆ་མི་འཚལ་བར་འདུག གལ་ཏེ་དེ་ལྟའི་ལས་དེ་འཕྲལ་
མར་ཕྲན་པའི་སྟེང་དུ་མངོན་དུ་འགྱུར་ཟེར་ན། ཁ་རོག་ངང་ལམ་ལ་ཆས་དགོས་དོན་མེད་
པས་འདི་ལྟར་བྱ་འདོད་དེ། དེ་སྔོན་གྱི་ཁྱིམ་མཚེས་གྲོགས་མོ་སོགས་བདག་ལ་སྙིང་ཐག་
ཉེ་བ་དག་ལ་བཀའ་དྲིན་ཞུ་དགོས། དེ་སྔོན་ཁྱོད་དང་ལན་གཅིག་ཕྲད་པར་མཐུན་རྐྱེན་
སྦྱར་བའི་སྔར་སོང་གི་ལོ་ཟླ་དག་ལ་ཡང་གྱེས་ཞུ་ལེགས་པར་བྱེད་འོས། ཁྱད་པར་དུ་གུས་
མོའི་ཚེ་ཡུན་ཐུང་ངུ་འདི་ལ་དེ་ལས་སྨར་ཐང་ཆེ་བ་མ་ཐོབ་པའི་སྙིང་སྡུག་ཁྱོད། ཤེས་མེད་
ཁྱོད། འགྲས་ཡ་ཁྱོད། འཁོན་ཟླ་ཁྱོད་ལ་ཞུ་བྱ་ཞིག་ཅིས་ཀྱང་ཡོད་དགོས་ཏེ། ད་ནི་ཞེ་སྡང་
མེད། འཁོན་སེམས་མེད། ལེ་འདེད་ཀྱང་མེད་པའི་ངང་བཀའ་དྲིན་ཞིག་ཞུ་འདོད། འཁོར་
བ་འདིའི་སྐྱུར་ཁའི་ཁྲོད་ཀྱི་མངར་རྩི་ཞིག་ཁྱོད་ལས་མྱངས། གུས་མོའི་རང་གི་སེམས་པའི་
གཏིང་རིམ་གྱི་སྦས་དོན་གྱི་ཁ་བྱང་དེ་ཁྱོད་ལས་རྙེད། བརྩེ་དུང་གི་བརྡ་ཡིག་དང་པོ་དེ་ཁྱོད་
ལས་བཀླགས། གལ་ཏེ་ཁྱོད་ཉིད་མེད་ན་གུས་མོས་འཇིག་རྟེན་འདི་ནས་ཅི་ཡང་མ་རྙེད་པར་
ལག་པ་སྟོང་པར་ལམ་དུ་ཆས་དགོས། ད་ལྟ་ནི་ལམ་ལ་ཆས་དགོས་བྱུང་ཡང་རུམ་ལ་འཇུག་
བྱ་ཞིག་ཉར་དུ་ཡོད་པ་ཁྱོད་ཀྱི་དྲིན་ཡིན། དེ་ཕྱིར་བདག་གི་སེམས་ཀྱི་སྐུ་བདག་ཁྱོད་བཀའ་
དྲིན་ཆེ་ཞེས་སྙིང་ནས་ཞུ་བ་ཡིན། །
འོན་ཀྱང་འཁང་ཞུ་མེད་པ་ཡང་མིན་ཏེ། ལམ་ལ་ཆས་ཁའི་གུས་པ་མོ་བདག་གི་
འགྲམ་པའི་ངོས་འདི་ན་ཁྱོད་ལས་ཐོབ་པའི་སྦྲང་རྩི་ལྟ་བུའི་འོ་ཞིམ་ཞིག་གི་ཐམ་ཀ་ཡོད་
ན་དེ་ཡིས་ཚིམས་ཀྱང་དེ་ལྟ་ཅི། ཐ་ན་ཁྱོད་ཀྱིས་གཞུས་པའི་ཐལ་ལྕག་ཞིག་གི་རྗེས་ཤུལ་
ཡོད་ཀྱང་དགའ་སྟེ་དེ་ཡང་མེད་པར་འགྲོ་དགོས་ན་དེ་ལ་ཕྲན་པ་ཤིན་ཏུ་ཕངས་སོ་ཀྱེ།
རབ་ཏུ་ཡུས་སོ་ཀྱེ། ཀུན་ནས་གནོང་ངོ་ཀྱེ། རྣམ་པར་རྨོངས་སོ་ཀྱེ།
ཡང་འདི་ལྟར་སྙམ་སྟེ། གལ་ཏེ་དེ་ལྟའི་ངང་ཁོ་མོ་དངོས་གནས་སྐྱས་ལམ་རིང་མོ་
214



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -
དེར་བཞུད་པར་གྱུར་ན། སྲིད་པ་ཧྲིལ་པོ་འདི་ཁོ་མོའི་དོན་དུ་ཉིན་བདུན་ལ་ངུ་བ་ལས་
ཁྱོད་ཀྱིས་གུས་མོའི་དོན་དུ་མིག་ཆུ་རྡོག་གཅིག་དབྱུང་བ་དགའ་འོ། །དེ་ནི་གུས་མོ་འཚོ་
གཞེས་ཀྱི་དུས་ན་ཁྱོད་ཀྱིས་བདག་ལ་འཛུམ་དཀར་ཅི་འདྲ་སྟོན་པ་ལས་ཀྱང་ལྡབ་འགྱུར་
གྱིས་ལྷག་སྟེ། དེས་ཁོ་མོའི་བར་དོའི་འཇིགས་པ་སེལ་བར་བྱེད་ལ། དངངས་སྐྲག་ཞུ་བར་
བྱེད། ལས་ཀྱི་རླུང་པོ་ཆེ་ཆེས་ཆེར་ལྡང་བའི་ཁྲོད་དུ་གྲོགས་མེད་གཅིག་པུར་འགྲོ་བའི་
དུས་ན་འཇག་མ་ཙམ་གྱི་རྟེན་ཞིག་དང་རིལ་མ་ལྟ་བུའི་གཡོར་ཞིག་ལ་རེ་ལྟོས་འཆའ་
བའི་ཚེ་དེ་ལས་ལྷག་པའི་སེམས་གསོ་ཞིག་ཡོད་མི་སྲིད། གལ་ཏེ་སེམས་པ་དེ་ཉིད་ད་ལྟའི་
སེམས་པ་འདིའི་ངོ་བོ་དང་། རྣམ་ཤེས་དེ་ཉིད་ད་ལྟའི་རྣམ་ཤེས་འདིའི་རྒྱུན་མ་ཡིན་ན་ནི་
ངེས་པར་དེ་ལྟར་འབྱུང་སྟེ། ཐེ་ཚོམ་ཅི་ཡང་མེད་དོ། ། །
ཡང་ན་དེ་དུས་ཁོ་ནར་ཕྲན་པས་ཁྱོད་ཀྱི་གླུ་དབྱངས་རིང་མོ་དེའི་གོ་དོན་ཡོངས་སུ་
རྟོགས་པར་འགྱུར་ལ། ཁྱོད་ཀྱི་མིག་མདངས་ཀྱི་འོད་ཟེར་ལ་བརྒྱུས་པའི་བདག་ལ་འཆང་
བའི་དགའ་བ་ཤུགས་དྲག་པོ་དེའི་ལྗིད་ཤུགས་མྱང་པར་འགྱུར་བས། རེ་ཐག་ཆད་པའི་
མས་སྣེ་ནས་རྙེད་པའི་ཚིམས་པ་མཐར་ཐུག་ཅིག་གུས་མོར་འཐོབ་པར་འགྱུར། དུས་དེ་ན་
ཁྱོད་ཀྱིས་ཀྱང་གུས་མོས་དེ་སྔོན་ཁྱོད་ཀྱི་དོན་དུ་ཕྲག་པར་ཁུར་མྱོང་བའི་ལོ་ཟླ་རིང་མོའི་
རི་ཕྲེང་དེའི་ལྗིད་ཚད་རྟོགས་པར་གྱུར་ཞིང་། རྩེ་གཅིག་ཁྱོད་ལ་བཅངས་པའི་སེམས་རྒྱུད་
གཙང་མ་ཞིག་གི་མཉམ་དཀྲོལ་རོལ་དབྱངས་དེའི་དྭངས་ཆ་དང་དུངས་ཤུགས་མྱང་བར་
འགྱུར། གལ་ཏེ་དེ་ལྟར་ན་དེའི་ཚེ་ཁྱོད་ཀྱིས་གུས་པ་མོའི་དོན་དུ་ངེས་པར་མྱ་ངན་འཆང་
བར་བྱེད། དེ་འདྲ་སྲིད་ན་ད་ནི་གུས་མོས་ཁྱོད་ལ་འཁོན་ལན་ལེན་པའི་དུས་ལ་སླེབས་
པ་ཡིན་པས་དགའ་བ་ལ། ཨ་ཅང་ཁ་ཕོ་སྨྲས་པ་ཡིན་གྱི། གུས་མོས་ཁྱོད་ལ་གཟས་པའི་
བྱ་བ་ལ་དགའ་བ་འཆང་བ་འབའ་ཞིག་མ་གཏོགས་གཞན་ཅི་ཡང་རྩོམ་པའི་ནུས་པ་སྔར་
ནས་མེད་པ་ལ་ད་ལྟ་གང་ནས་རྙེད་དེ་རྙེད་པར་མི་འགྱུར། གལ་ཏེ་རང་དབང་སྐད་ཅིག་
215



གཡུ་དྲུག་དཀར་དཔེ་ཚོགས། །
ཙམ་ཡོད་ན་ནི་ཁྱོད་ལ་དགའ་བ་ཤུགས་ཆེན་འཆང་མྱོང་པའི་ལུས་འདི་ཕྱེ་མ་ལེབ་དཀར་
པོ་ཞིག་ཏུ་སྤྲུལ་ཏེ་ཁྱོད་ལ་ཆེས་མཐའ་མཇུག་གི་སྐོར་བ་ལན་གསུམ་བརྒྱབ་ནས་སླར་ཡང་
ལས་ཀྱིས་བཏོད་པའི་སྐྱིད་སྡུག་གང་རུང་གི་ལམ་སྣེ་དེ་ལ་ཆས་ཏེ་འགྲོའོ། །ཀྱེ་མ་ཀྱེ་མ།
ད་ནི་ངོ་མ་སེམས་ཁ་འཕྱོ་བཞིན་འདུག དེ་བས་འདི་སྐད་སྨྲ་སྟེ།
ལས་སྣང་མཐའ་བྲལ་གནམ་གྱི་ཕྱར་བ་ལ། །
བག་མེད་གློད་པ་རྟོག་འགྱུའི་སྙུག་རིས་ཀྱིས། །
འཁྲུལ་བས་འཁྲུལ་བ་བསླེས་པའི་གཟེབ་འདི་ཡང་། །
འཁོར་བ་སྐྱོ་གར་རིང་མོའི་ཚང་མལ་ཞིག །
ཉེར་གཅིག
དེ་རིང་སེམས་ལ་གད་བདར་ཞིག་བྱས་ཏེ། ཉི་གཞོན་གསར་བ་དེ་ལ་བསུ་སྒུག་བྱས་
ཡོད། གང་ལྟར་ཡལ་ཟིན་པ་ཡོད་ཚད་ཡལ་བར་གྱུར་ལ། འོང་ངེས་པ་དེ་དག་ཅིས་ཀྱང་
འོང་ངེས་སུ་འདུག སླར་ཡང་འདི་ལྟར་འབོད་དེ། སྙིང་སྡུག་ལགས། དེ་སྔོན་གུས་པ་མོ་
རྣམ་རྟོག་གི་དར་ལྕེ་ངེས་མེད་དུ་སྐྱོད་པའི་རྗེས་སུ་འབྲང་སྟེ་ཁྱོད་ལ་སེམས་ཀྱི་གསང་བ་
སྣ་ཚོགས་ཤིག་གང་བྱུང་དུ་སྨྲས་སོང་བ་ལ་དགོངས་དྭངས་ཡོད་པ་ཞུ།
གལ་ཏེ་ཁྱེད་རང་ཆུ་ཕྲན་ཞིག་ཡིན་པའི་དབང་དུ་བཏང་ན།
དེ་སྔོན་གུས་མོས་ཁྱོད་ཀྱི་ངོགས་སུ་འཐོར་བ་དེ་ཚོ་ནི།
མེ་ཏོག་ཁོ་ན་ཡིན་ཅིང༌།
མེ་ཏོག་དེ་ཚོ་གཙང་མ་ཤ་སྟག་ཡིན།
216



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ལ་དང་
འབྱོར་ཕྱུག་ལྡན་པའི་མགོ་ལོག་
ལ་བསྟོད་པ།
—- མགོ་ལོག་བོད་རིགས་རང་སྐྱོང་ཁུལ་བཙུགས་ནས་ལོ་འཁོར་ཉེར་ལྔ་ལོན་པར་རྟེན་
འབྲེལ་ཞུ་བ།
རྩོམ་ཐུང་འདི་ནི་ཤིན་ཏུ་སྔ་བ་སྤྱི་ལོ༡༩༧༩ལོའི་དབྱར་དུས་ཙམ་སྟེ། རིག་གསར་གྱི་མཇུག་སྣེ་
མ་བསྡུས་པ་ཕྲན་པ་རང་ལོ༢༠པའི་དུས་ན་བྲིས་པ་ཞིག་སྟེ། རྩོམ་འགྲོས་དང་བསམ་བློ་གང་རུང་
གི་ཆ་ནས་ཤིན་ཏུ་མ་སྨིན་པ་ཞིག་ཏུ་ཡོད་ཀྱང་། ཕྲན་པའི་རྩོམ་རིག་གསར་རྩོམ་ལ་མཚོན་ན་ལྷུག་
རྩོམ་མགོ་མ་རུ་བགྲང་དགོས་འདུག་ལ། བོད་ཀྱི་རྩོམ་རིག་ལ་མཚོན་ན་ཡང《སྦྲང་ཆར》དང《བོད་
ཀྱི་རྩོམ་རིག་སྒྱུ་རྩལ》སོགས་རྩོམ་རིག་ཆེད་འགོད་ཀྱི་དུས་དེབ་གཅིག་ཀྱང་མ་འཁྲུངས་པའི་སྔ་རོལ་
གྱི་དུས་སུ་ཁེལ་འདུག་པས་རྩོམ་ཐུང་འདི་ཡང《མཚོ་སྔོན་བོད་ཡིག་གསར་འགྱུར》གྱི་གྲུ་ག་ཞིག་ཏུ་
བཀོད་པ་ཡིན། དེ་ཕྱིར་ང་རང་དང་ང་ཚོའི་མི་རབས་དེར་མཚོན་ན་རང་གི་རྐང་རྗེས་ལ་ཕྱི་མིག་
བལྟ་བར་མཁོ་སྲིད་པའི་དཔྱད་གཞི་ཞིག་ཏུ་འདུག་སྙམ་སྟེ་འདོར་བར་ཕངས་ནས་འདི་ཀར་བདམས་
ཅ་
217



གཡུ་དྲུག་དཀར་དཔེ་ཚོགས།
:44
པ་ཡིན། དེ་ཡང་རྩོམ་ཧྲིལ་པོའི་ཁྲོད་ནས་ཐ་སྙད་གཉིས་ཙམ་དོར་བ་དང་ཡི་གེའི་རྐྱེན་ཤད་ཀྱི་དོད་དུ་
སྐབས་དེའི་ལུགས་བཞིན་རྒྱ་ཡིག་གི་ཚིག་ཚེག་སོགས་བྲིས་འདུག་པ་སླར་བོད་ལུགས་སུ་བརྗེས་པ་
མ་གཏོགས་ཚིག་སྦྱོར་ཡོངས་སུ་རང་སོ་ཁོ་ནར་བཞག་ལ། དུས་དབང་སོགས་ཀྱིས་བརྗོད་བྱ་འགའ་
ཞིག་ད་ལྟ་བལྟས་ན་འཚམ་པོ་མེད་ཀྱང་དུས་ཀྱི་ཁོར་ཡུག་གི་ཚད་བཟུང་མ་ཐེབས་པ་དཀོན་པ་དང་
རང་གཞན་གྱི་འདས་པའི་དུས་ཀྱི་བསམ་པའི་འཁྱེར་སོ་སོགས་ལ་དྲན་གསོ་ཡོང་བར་དམིགས་ནས་
དེ་ཡང་སོར་འཇོག་བྱས་པ་ཡིན། དེ་ཕྱིར་འདིས་ཕལ་ཆེར་རང་གཞན་ཀུན་ལ་སུན་འཚེར་ཞིག་
བསྐྱེད་སྲིད་པས་འདིར་རྩོམ་པ་པོས་སྔ་ས་ནས་ཆེད་དུ་དགོངས་དྭངས་ཞུས་པ་ཡིན།
ཨེ་མ་ཧོ། སྤྱི་ལུགས་དོན་དགུ་ལོའི་ཟླ་བརྒྱད་པའི་ཚེས་བཅོ་ལྔའི་ཉི་གཞོན་དེ་དབང་
ཕྱོགས་ས་འཛིན་ལྷུན་པོའི་ཕྲག་པ་ནས་དལ་བུས་འཕགས་ཏེ། ཨུཏྤལ་སྔོན་པོའི་མདངས་ལ་
འཁུ་བའི་དྲི་བྲལ་ལྷ་ལམ་ཡངས་པོར་ཞུགས་པ་དང་ཆབས་གཅིག་ཡངས་པའི་དབྱིག་ལྡན་
བུ་མོས་དགའ་བའི་འཛུམ་བག་དང་བཅས། འོད་སྣང་གི་རྩེ་དགར་མངོན་པར་རོལ་བ་དེའི་
ཚེ་ན་ཡིད་ཀྱི་དབང་པོ་ནི་ནམ་རྒྱུན་ལས་འདས་པའི་སྤྲོ་སྣང་ཞིག་གིས་རབ་ཏུ་བརྟས་བྱུང་།
ལགས་སོ། །འདི་ནི་མགོ་ལོག་བོད་རིགས་རང་སྐྱོང་ཁུལ་བཙུགས་ནས་ལོ་འཁོར་ཉེར་ལྔ་
ལོན་པའི་དུས་སྟོན་གྱི་ཉིན་མོ་སླེབས་པ་ལགས། དེ་ཡི་དུས་ན་སྒེག་འཆང་རྨད་དུ་བྱུང་བའི་
མགོ་ལོག་གི་མ་ལུས་སྣོད་བཅུད་ཐམས་ཅད་མེ་ལོང་ངོས་ཀྱི་གཟུགས་བརྙན་ཇི་བཞིན་ངམ་
ངམ་ཤུགས་ཀྱིས་འདྲེན་བྱེད་བདུད་རྩིར་མངར་བ་འདི་ལྟར་ལགས་ཏེ།
སྔོ་ལྗང་རི་ཡི་ཚོགས་ཀྱི་ཕྲེང་བ་དེ་གཡུ་རླབས་སྔོན་པོ་ཆིལ་ཆིལ་དུ་འཕྱོ་བ་བཞིན།
མུ་མཐའ་མི་མངོན་པར་བསྟར་ཞིང་། དེ་ཡི་དབུས་སུ་ལྷུན་ཞིང་བརྗིད་ཆགས་པའི་རྨ་
ཡུལ་ཀེ་ལ་ཤ་ཡི་ལྷུན་པོས་ནི། ཆུ་འཛིན་དཀར་བོའི་ལ་ཐོད་དབུ་ལ་དཀྲིས། ཀ་ཤའི་གོས་
ཀྱི་ན་བཟའ་སྐུ་ལ་གསོལ། དགྱེས་པའི་དཔལ་མདངས་མངོན་པར་ཕྱུངས་ཏེ་གཞལ་མེད་
གཏེར་ཆེན་གྱི་ཁྲི་ལ་ལྷམ་མེར་བཞུགས་འདུག
218



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། -
རླབས་དཀར་གཟེགས་མ་མཁའ་ལ་འཕྱོ་བའི་ཡན་ལག་བརྒྱད་ལྡན་རྨ་ཀླུང་གསེར་
ལྡན་རིང་མོ་ནི། གཡུ་འབྲུག་སྔོན་མོ་འཁྱིལ་གྱིས་འགྲོ་བའི་གཟུགས་བརྙན་གསལ་བཞིན་
ལྷུང་ལྷུང་དབང་པོའི་ཕྱོགས་ལ་དལ་གྱིས་འབབ་པས་སྐྱེ་རྒུའི་ཁམས་ལ་བདུད་རྩིའི་བཅུད་
དཔལ་སྦྱིན་པར་བྱེད། །
དབང་སྔོན་ཞུན་མར་བཞུས་པའི་མདངས་ལ་བསྔོ་ཞིང་རླབས་ཕྲེང་སྔོན་མོ་དགུང་
ལ་འཕྱུར་བའི་མཚོ་མོ་ཟུང་ནི་འདོད་འཇོ་དཔག་བསམ་དབང་པོའི་ངོ་བོར་གྲུབ་ནས། མི་
རྣམས་ལ་ནི་ཟད་མི་ཤེས་པའི་རིན་ཆེན་ཐོན་དངོས་རབ་ཏུ་འགྱེད།
རབ་འབྱམས་རྒྱ་མཚོའི་རླབས་ཕྲན་རླུང་གིས་འདྲལ་བ་ལྟ་བུའི་ལྗང་མཐིང་ཚང་
ཚིང་ནགས་ཀྱི་ལྗོན་པ་འཁྲིགས་པས་ཡངས་པའི་རི་ཀླུང་ཀླུབས་ཤིང་། ངོ་མཚར་ཕུན་
སུམ་ཚོགས་པའི་སྔོན་ཁུངས་མཐའ་ཡས་སྦས་ཏེ་ཡོད།
གཡུ་ཡི་མནྡལ་ཕྱིས་འདྲའི་རབ་ཡངས་ནེའུ་གསིང་གི་ངོས་སུ། བགྲང་ཡས་རྐང་
བཞིའི་ཁྱུ་ཡིས་ཁེངས་པར། སྔོ་བསངས་གདོང་བའི་རྒྱུ་སྐར་གྲངས་ཀྱིས་ཀྱང་འགྲན་པར་
མ་བཟོད་པར་ཉིན་བྱེད་འོད་ཀྱིས་བསྒྲིབས་པའི་བརྫུ་ལ་བརྟེན།
ཨེ་མ། རི་ཀླུང་ནི་དེ་འདྲའི་སྒེག་ཉམས་ལྡན་ཞིང་ཡིད་དུ་འོང་བ་ཞིག་ལགས་མོད་
ཀྱི། ཟླ་མེད་རྣམ་འདྲེན་གསར་བའི་བཀའ་དྲིན་ཉིན་བྱེད་འོད་སྣང་དང་། རང་སྐྱོང་
ཁུལ་གྱི་དབུ་འདྲེན་སྦྲང་ཆར་སིལ་མའི་དྲོད་གཤེར་སྙོར་སྐྱོང་འོག ལས་ལ་བརྩོན་པའི་
སྐྱེ་བོའི་ཚོགས་ཀྱིས་ལོ་ངོ་ཉེར་ལྔའི་རིང་། རང་གི་ཤེས་རབ་ནུས་རྩལ་ལ་བརྟེན་ནས་
འཇིག་རྟེན་གསར་བཅོས་བྱས་པ་ལས་གྲུབ་པའི་རྨད་བྱུང་འབྲས་བཟང་དེ་གནམ་རྒྱན་
རིས་སུ་བྲེས་པ་ཇི་བཞིན་སྒྲིབ་པ་མེད་པར་མངོན་པར་བཀྲ་བ་འདི་ནི་དེ་བས་ཀྱང་ངོ་
མཚར་ཆེའོ། །
དེ་ཡང་འདས་པའི་ལོ་ཟླ་དེ་གའི་རིང་། རབ་ཡངས་སྤྱི་ཚོགས་རིང་ལུགས་གསེར་
_219



གཡུ་དྲུག་དཀར་དཔེ་ཚོགས།
འོད་ལམ་ཆེན་དུ། འབྲོག་ཁུལ་གསར་བའི་གསར་བརྗེ་དང་ཐོན་སྐྱེད། འཛུགས་སྐྲུན་
བཅས་ཀྱི་བྱ་བཞག་སྣ་ཚོགས་དཀར་ཕྱོགས་སུ་ཆས་པའི་དུང་ཟླ་ལྟ་བུར་ལོ་རེ་བཞིན་དར་
ཞིང་རྒྱས་ལ། དམངས་ཀྱི་འཚོ་བའང་དབྱར་གྱི་ཆུ་གཏེར་ཇི་བཞིན་ངང་གིས་ལེགས་
འཕེལ་བྱུང་།
ཁྱད་པར་དུ་ན་གང་གི་ཐུགས་འདུན་ཁྱུང་སྔོན་སྐྱེས་ཀྱིས་དྲངས་པའི་ཐུགས་སྟོབས་
འོད་ཀྱི་གདེངས་ཀ་སྤྲོས་པ་ཙམ་གྱིས་མ་རུང་དམངས་ཀྱི་དགྲ་ནག་མི་བཞི་འབྱུང་བོའི་བྱ་
བཞིན་ཟིལ་གྱིས་བཅོམས་ཤིང་། དུག་རྒྱུན་མུན་པའི་ན་བུན་དྲུངས་ནས་ཕྱུངས་པ་ལས།
ཟོལ་མེད་རྣམ་པར་དག་པའི་སྲིད་ཇུས་སྣ་ཚོགས་སླར་ཡང་དོན་ཐོག་ཏུ་བབས་པས། རྙོག་
ཅན་རྫིང་བུར་ཀེ་ཏ་ཀ་ཡི་ནོར་བུ་བཏང་བ་ཇི་བཞིན་ལེགས་ཉེས་དཀར་ནག་གི་དབྱེ་བ་
ཀུ་ཤའི་རྩེ་བཞིན་བཀར་ཐོག ཆབ་སྲིད་བསམ་བློའི་ཁྱབ་ཁོངས་དེ་ཤེལ་དཀར་གྱི་མེ་ལོང་
ཕྱིས་པ་ཇི་བཞིན་གསལ་ཀྱི་ལེར་བགྱིས་ཤིང་། ག་ས་ག་ལ་བདེ་འཇགས་མཐུན་སྒྲིལ་བྱེད་
པའི་སྣང་ཚུལ་བཟང་པོས་ཡོངས་སུ་གང་བར་གྱུར།
དེང་རབས་ཅན་ལ་དཔུང་འཇུག་བྱེད་པའི་རླབས་ཆེན་དུང་བརྡ་ལྷང་ལྷང་བསྒྲགས་
པ་དེ་སྐྱ་རེངས་དང་པོའི་བྱ་ཕོའི་སྐད་གསང་ཇི་བཞིན། ཕྱོགས་ཀུན་གྱི་མཐུན་རྐྱེན་སྣ་
ཚོགས་མལ་ནས་བསླངས་ཐོག བདེན་ལུགས་ལེགས་པའི་དོན་ལ། བློ་གྲོས་མིག་ཡངས་
ཕྱེས་ཤིང་། ཡོད་རྒུའི་ནུས་རྩལ་སྤྲུགས་པས། འབྲོག་ཁུལ་དེང་རབས་ཅན་གྱི་བཟོ་བཀོད་
མེ་ལྕེའི་འོད་ཞགས་དམར་པོ་ནམ་མཁའི་དབྱིངས་སུ་མཆེད་ཅིང་། རྣམ་མང་ཐོན་སྐྱེད་བྱ་
བཞག་ཐམས་ཅད་ཐང་དཀར་རྒོད་པོས་གཤོག་རྩལ་འགྲན་བཞིན་སྔ་ན་མེད་པའི་མཆོང་
སྐྱོད་བྱེད་ཅིང་མཆིས།
ཚན་རིག་སློབ་གསོའི་ཚོགས་ཆེན་གྱི་དགོངས་དོན་རླབས་པོ་ཆེ་དེ། དཔྱིད་ཀྱི་གྲུ་
ཆར་ཇི་བཞིན་ལེགས་པར་འཇོས་པ་ལས། ཚན་རིག་རིག་གནས་དང་སློབ་གསོ་འཕྲོད་
A
220



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། –
བསྟེན་བཅས་ཀྱི་ཕྱོགས་ཀྱི་ལས་སྐལ་ཐམས་ཅད་དཔྱིད་ཀྱི་ལྗང་གཞོན་ཇི་བཞིན་རབ་དུ་
རྒྱས་ཤིང་དར་ལ་བབ་པའི་ལང་ཚོ་རྣམ་པར་ངོམ།
གསར་སྐྱེས་ལང་ཚོ་དར་བའི་བཟོ་གྲྭ་དག་གིས་ནི་ལང་ལོང་དབྱར་གྱི་འདུ་འགོད་
མཁའ་ལ་གཡོ་བ་ལྟ་བུར་ཆེ་སྒྲུབ་མྱུར་ཐོན་བྱེད་པའི་ཚ་རླབས་བསླངས་ཤིང་། སྤུས་ལེགས་
ཐོན་རྫས་དང་ཕྱུགས་ཐོན་དངོས་རྫས་སྣ་ཚོགས་དཔལ་ལྡན་རྒྱལ་ཁབ་ཆེན་པོར་ལེགས་
པའི་སྐྱེས་སུ་ཟམ་མི་ཆད་པར་འབུལ་བ་ནི་ཛ་ཧུའི་བུ་མོའི་རྒྱུན་དང་གཉིས་སུ་མེད། །
ཕུན་ཚོགས་འདོད་རྒུའི་དཔལ་དང་ལོངས་སྤྱོད་རྣམ་པར་རྒྱས་པས་ནི་བྱང་ཕྱོགས་
གནོད་སྦྱིན་དབང་པོའི་གྲོང་ཡང་བྲེ་ཏའི་ཡུལ་དུ་འཁོད་པར་བྱེད་ལ། སྤྱི་ཚོགས་གསར་
བའི་ཡ་རབས་སྤྱོད་པས་འཚོ་བའི་སྐྱེ་བོའི་ཚོགས་དག་དགའ་བའི་རྩེ་དགའ་ཁོང་ནས་
དགོད་བཞིན་བདེ་སྐྱིད་སྦྲང་རྩིའི་རོ་བརྒྱ་ལོངས་སུ་སྤྱོད་པའི་དགའ་མགུའི་ཁྲོད་དུ་འཚོ་
ཞིང་གཞེས།
མདོར་ན་བྱ་བཞག་ཐམས་ཅད་སྐབས་གསུམ་སྐྱེད་མོའི་ཚལ་བཞིན་རྣམ་པར་རྒྱས་
ཤིང་། གཡུར་ཟའི་འབྲས་བུ་མེ་ཏོག་ཟེ་འབྲུ་རྒོད་ལ། རྣམ་དག་དྲི་བསུང་འཐུལ་བས་
ཕྱོགས་བཅུ་འགེངས། །
ཀྱེ་མ། འདི་ནས་ཕྱིར་དུ་བརྩིས་པའི་བགྲང་བྱ་མང་དུ་མའི་སྔ་རོལ་ན། ཀྲུང་གོ་ཧྲིལ་
པོར་མཚོན་ན་མ་རུང་གདུག་ཅན་རི་ཆེན་གསུམ(ཕྱི་ཡི་བཙན་རྒྱལ་རིང་ལུགས་དང་།
ནང་གི་བཀས་བཀོད་རྒྱུན་འཛིན་རིང་ལུགས། དཔོན་ངན་མ་རྩ་རིང་ལུགས་བཅས་སོ)
གྱིས་ཡོད་ཚད་ཧམ་གྱིས་བདག་གིར་བྱས་པས། བགྲང་ཡས་དམངས་ཀྱི་ཚོགས་ནི་བཀྲེས་
སྐོམ་གྱིས་གཟིར་ཞིང་། ཚ་གྲང་གིས་མནར་བཞིན་མི་བཟད་ལྷགས་པའི་རླུང་དང་སྡེབ་
སྟེ། མུ་མེད་བྱང་ཐང་ཀློང་དུ་འཁྱམ་པ་ལས་ནི་གཞན་དུ་ཅི་ཞིག་མངའ། ཨེ་མ་ཐུང་ཐུང་
ལོ་ངོ་འདི་ཙམ་རིང་མཁའ་དང་ས་གཞི་ལྟ་བུའི་འགྱུར་ལྡོག་ངོ་མཚར་པོ་བྱུང་བ་འདི་
221



ཀ
གཡུ་དྲུག་དཀར་དཔེ་ཚོགས།
ནི། རླབས་ཆེན་སློབ་དཔོན་གང་གི་རིས་མེད་དབུ་ཁྲིད་འབའ་ཞིག་མ་གཏོགས་གཞན་དུ་
འབྱུང་རེ་སྐན། །
ཨ་ཧོ། རྒྱལ་ཁས་དུས་སྟོན་བསུ་བའི་དེང་གི་དུས། ཕྱོགས་དང་ཕྱོགས་འཚམས་
ཀུན་ཏུ་དགའ་སྤྲོའི་རྦ་རླབས་ཁོལ་ཁོལ་བྱེད་ཅིང་། སྣ་ཚོགས་ངོ་མཚར་ལྟད་མོས་ཡིད་
ཀྱི་དབང་པོ་ཅིག་ཅར་འཕྲོག་པར་བྱེད་དེ། ཡངས་པའི་ཡུལ་གྲུ་ཐམས་ཅད་དུས་བཟང་
དབྱར་གྱི་དཔལ་མོས་ཡོངས་སུ་བརྒྱན་པས། རྨད་བྱུང་སྒེག་ཆོས་ཅི་ཡང་འཛིན་པ་ལ་
གཙུག་ཕུད་འཛིན་པ་དག་གིས་ཀྱང་རང་གི་མཛེས་པ་འཕྲོག་པར་དོགས་ནས་ཡངས་པའི་
སྒྲོ་གདུགས་རབ་ཏུ་ཕུབས་ཏེ་འགྲན་པར་བྱེད། །
བགྲང་ཡས་སྐྱེ་རྒུའི་ཚོགས་ཀྱིས་དགའ་བའི་འཛུམ་དཀར་མེ་ཏོག་ཟེ་འབྲུ་རྒོད་
བཞིན་གོ་མཚམས་མེད་པར་དུས་སྟོན་བསུ་བའི་གར་ལ་རོལ་བ་ན། མཐོ་རིས་ལུས་ཕྲ་མ་
ཡི་ཚོགས་ཀྱང་ཡིད་དབང་འགུལ་ནས་ལ་འུར་དེ་ལ་ཟློས་ཏེ་སྒེག་པའི་གར་སྟབས་ཅི་དང་
ཅི་ཡང་སྒྱུར་བཞིན། བཀྲ་ཤིས་མེ་ཏོག་ཆར་དུ་སྙིལ། །
རྣ་བ་བདུད་རྩིའི་དཔྱིད་དུ་བྱེད་པའི་སྣ་ཚོགས་གླུ་དང་རོལ་མོའི་སྒྲ་དབྱངས་དག་
ནི་ཡངས་པའི་འཛིན་མར་ཁྱབ་ཅིང་། སྟོང་བའི་བར་སྣང་འགེངས་བཞིན། སུམ་རྩེན་
གནས་སུ་བརྡོལ་བ་ན། དྲི་ཟའི་མཚོ་བྱུང་མས་ཀྱང་རེ་ཞིག་སྙན་འཇེབས་དབྱངས་བདུན་
རྫོགས་པའི་རྒྱུད་མངས་དབྱངས་ཀྱིས་དེ་ལ་རམ་བུ་འདེགས་པར་བྱེད། །
ཨེ་མ། མཛེས་ཤིང་སྡུག་པའི་མགོ་ལོག་ལགས། ཁྱེད་ཀྱི་དེང་གི་རྣམ་པ་དེ་འདི་ལྟར་
ལགས་ལ། མ་འོངས་པ་ནི་དེ་བས་གཟི་བརྗིད་ལྡན་ཞིང་དཀའ་ཚེགས་ཆེ་བ་ཞིག་ཀྱང་
ཡིན། ཁྱེད་ཀྱི་དྲུང་དུ་བཤམས་པའི་མདུན་ལྗོངས་ནི་ཟ་འོག་གོས་ཀྱི་བླ་རེ་བྲེས་པ་ཇི་
བཞིན་ཇི་འདྲའི་མཛེས་ཤིང་སྡུག་ལ་ཡིད་དུ་འོང་བ་ལ།
ཀྱེ་ཀྱེ། འབྱོར་ཕྱུག་ལྡན་པའི་མགོ་ལོག་ལགས། རྒྱལ་ཁབ་དང་མི་དམངས་ཀྱིས་
222



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། ཟླ་བ༌
ཁྱེད་ལ་བཅོལ་བའི་རེ་བཞག་ནི་ཆུང་བ་མིན་ལ། མཆོང་སྐྱོད་མདུན་ལམ་དར་དཀར་
ཁུགས་པ་དེ་ཡང་ཁྱོད་ལ་སྔར་ལས་ཡངས་པར་བརྐྱངས་པས། ད་ནི་རྩལ་དྲུག་ཁོང་ནས་
སྤྲུགས་པའི་དུས་ལ་བབས། མདུན་དུ་སྐྱོད་ཅིག མ་འོངས་རྒྱང་སྐྱོད་གསར་བའི་ལམ་
ཆེན་དེད་ནས་འཕུར་བ་ཇི་བཞིན་མདུན་དུ་སྐྱོད། མི་འགྱངས་ཐུང་བའི་དུས་ན། ཁྱོད་
ཉིད་དེང་རབས་ཅན་གྱི་ཡལ་འདབ་ཡོངས་སུ་གྲོལ་བའི་པད་མ་དཀར་པོའི་ཆུན་པོ་ཞིག་
དང་འདྲ་བར་ས་ཆེན་དགའ་ཚལ་ཡངས་པའི་རྒྱུན་དུ་རྒྱས་པར་བརྩོན་ཅིག་ཀྱེ།
223



གཡུ་དྲུག་དཀར་དཔེ་ཚོགས།
རྩོམ་པ་པོས་མཇུག་ཏུ་
ཞུ་བྱའི་གཏམ།
ད་རེབ་ཀྱི་དེབ་འདི་ཚགས་སུ་བསྒྲིགས་ཁུལ་བྱས་པ་ན་བརྗོད་བྱ་རྗོད་བྱེད་གང་རུང་
གི་ཆ་ནས་ཚུལ་དང་རྣམ་པ་སྣ་ཚོགས་གཅིག་ཏུ་བསྡུས་པ་མུ་ཏོ་བའི་སློང་སྐྱེ་ཁ་ཕྱེས་པ་
ལྟ་བུ་ཞིག་ཏུ་འདུག་པ་ཚོར། འདི་འདྲ་བྱུང་བ་ཡང་རྩོམ་པ་པོ་ཡས་འདུར་མས་རྒྱུག་
ལ་དགའ་ཆེས་པའི་ཡོན་ཏན་ནམ་ཉེས་དམིགས་ཤིག་ཀྱང་ཡིན་པ་སྨྲ་མ་དགོས། དེའི་
ངོས་ནས་ཀློག་པ་པོ་དག་ལ་ཅི་ཞིག་ཞུ་རྩིས་བྱས་ཀྱང་། ཞིབ་ཏུ་བསམ་ན་ངས་ཞུ་འདོད་
པ་དེ་དག་ཁོང་ཚོས་སྔ་ས་ནས་ཁོང་དུ་ཆུད་ཡོད་པ་འབའ་ཞིག་ཏུ་དཔོགས་པས་གསལ་
སྒྲོན་དེ་ཚོ་མི་དགོས་པའི་ཚིག་ལྷག་རེད་འདུག་སྙམ། དེས་ན་སྨྲ་བར་འདོད་པ་ཅུང་ཟད་
ཅིག་ཡོད་པ་ནི་དེབ་འདིའི་པར་སྐྲུན་ལ་མཐུན་རྐྱེན་སྦྱོར་མཁན་དང་ལྷག་པར་དུ་རྩོམ་
224



འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས། མ་
ཉོག་ཐོར་བུ་བ་དེ་དག་དེབ་འདི་འདྲ་ཞིག་ཏུ་ཕྱོགས་བསྡུས་བྱེད་པར་ཡང་ཡང་སྐུལ་མ་
གནངས་མཁན་དཔེ་ཚོགས་འདི་ཀའི་རྩོམ་སྒྲིག་པ་ལ་བཀའ་དྲིན་ཆེ་ཞུ་སྟེ། ཁོང་ཚོའི་
སྐུལ་མ་མེད་ན་རང་ངོས་ནས་ལྷུག་རྩོམ་བྱ་བའི་དེབ་ཅིག་པར་དུ་བསྐྲུན་པའི་འཆར་གཞི་
ཞིག་བློའི་ཡུལ་ནའང་མེད།
གཞན་འཁོར་བ་མི་ཁོམ་པའི་བར་གསེང་དག་ནས་མང་མང་གིས་ཁེ་ཕན་དངོས་
མ་དང་སྙིང་པོ་ཅི་ཡང་མེད་པར་འདོད་པའི་ཡིག་ཉོག་དག་གི་གསེབ་ཏུ་ཕྲན་པ་མགོ་བོ་
འཁོར་ནས་སྡོད་པ་ལ་ཀུ་ཡངས་གནངས་མཁན་བཟའ་ཟླ་བུ་ཕྲུག་ཚོ་ལ་ཡང་བཀའ་དྲིན་
ཞིག་ཞུ་དགོས་པར་འདུག་པས་དེ་བཞིན་གྱི་འདུན་པ་ཆེད་དུ་བསྒྲགས་པ་ལགས། མཇུག་
མཐར་རང་གཞན་སྐྱེ་འགྲོ་ཀུན་ལ་ལམ་འགྲོ་ཡག་པོ་ཡོང་བར་སྨོན།
རྩོམ་པ་པོས་སྤྱི་ལོ༢༠༡༦ལོའི་ཟླ༩པའི་ཚེས༡ཉིན་བྲིས།
225



གཡུ་དྲུག་དཀར་དཔེ་ཚོགས།
འཇུ་སྐལ་བཟང་གི་ལྷུག་རྩོམ་ཕྱོགས་བསྒྲིགས།
འཇུ་སྐལ་བཟང་གིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་།
སྡོད་གནས། མཚོ་སྔོན་ཞིང་ཆེན་ཟི་ལིང་གྲོང་ཁྱེར་ཐུན་རིན་ལམ་སྒོ་ཨང 10པ། (810001)
འགྲེམས་སྤེལ་ཁ་པར། /0971-6123221 འདྲི་རྩད་ཁ་པར། /0971-6138933
E-mail/qhmzcbs@sohu.com དྲ་གནས། www.qhnazcbs.com
ཇུས་འགོད་དང་གཙོ་སྒྲིག་པ།
རྩོམ་སྒྲིག་འགན་འཁུར་པ།
མདུན་ཤོག་ཇུས་འགོད་པ།
དཔར་སྐྲུན་འགན་ལེན་པ།
བསོད་ལོ།
སྒྲོལ་མ་སྐྱིད།
ཧུའུ་ལིན། །
ཡིའུ་ཆིའུ་ཧྭ།
འགྲེམས་སྤེལ། མཚོ་སྔོན་མི་རིགས་དཔེ་སྐྲུན་ཁང་པར་སྐྲུན་འགྲེམས་སྤེལ་པུའུ།
བརྒྱུད་འཚོང་། ཞིན་ཧྭ་དཔེ་ཁང་།
པར་འདེབས། མཚོ་སྔོན་ཟི་ལིང་པར་ཁང་།
དེབ་ཚད། 720mmmx10)
O m 1/16 ཡིག་གྲངས། ཁྲི 17
དཔར་ཤོག 14.5
དཔར་གླངས། 1 --2 ()(GO
པར་གཞི། 2016ལོའི་ཟླ 1)པར་པར་གཞི་དང་པོ་བསྒྲིགས།
དཔར་ཐེངས། 2016ལོའི་ཟླ 1()པར་དཔར་ཐེངས་དང་པོ་དཔར།
དཔེ་རྟགས། ISBN978-7-5420-2686-6
རིན་གོང་། སྒོར 25.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
(ཤོག་ངོས་ཆདནོར་སློག་སྐྱོནགང་རུང་ཡོད་ཚེ་པར་ཁང་ལ་འབྲེལགཏུགབྱོས)



| L. C节
ISBN 978-7-5420-2686-6
回回
91787542026866
(民文)定价:25.00 元
