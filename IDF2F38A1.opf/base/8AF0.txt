༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN7689
n/a
ImageGroup:
ISBN:
13CN7692
n/a
Title:
གཡུ་དྲུག་དཀར་དཔེ་ཚོགས།
g.yu drug dkar dpe tshogs/
to-be-supplied
Author:
|to-be-supplied
II C
n/a
Descriptor:
Original Publication:
Place:
Publisher:
II
n/a
n/a
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
Ĉlla lloalla
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



 ོ
ལ པ་མ:༤)༧༨)
སྒོ་མེ་ཚེ་རིང་བཀྲ་ཤིས་ཀྱི་
སྒྲུང་ཐུང་ཕྱོགས་བསྒྲིགས།
སྒོ་མེ་ཚེ་རིང་བཀྲ་ཤིས་ཀྱིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་།



སྒོ་མེ་ཚེ་རིང་བཀྲ་ཤིས་ཀྱི་
སྒྲུང་ཐུང་ཕྱོགས་བསྒྲིགས།
སྒོ་མེ་ཚེ་རིང་བཀྲ་ཤིས་ཀྱིས་བརྩམས།
UTLEIELELEELLILLELELELELELELE LELLELELE
མཚོ་སྔོན་མི་རིགས་དཔེ་སྐྲུན་ཁང༌།



图书在版编目(CIP)数据
果美·才让扎西短篇小说选:藏文/果美·让扎西著,
--西宁:青海民族出版社,2016.10
(绿宝石从书)
| ISBN 978-7-5420-2687-3
I.果…II. 0果….)短篇小说小说集一中
国——当代——藏语 N. D1247.7
中国版本图书馆 CIP 数据核字(2016)第252445号
绿宝石丛书
果美·才让扎西短篇小说选
果美·才让扎西 著
青海民族出版社.中国(青海省西宁市同仁路10号 11/13
销售热线/1971-6123221
咨询电话 (0971-51389.3.3
E-mail/ qhmzcbs@sohu.com
网址:\t\"\v.qhrizcbs.com
丛书策划、主编/索洛
责任编辑/周本封面设计/胡琳责任印制!尤秋花
发行/青海民族出版社出版发行部
经销新华书店
印制/青海西宁印刷厂
开本1720mm x 1000mm 1/16 字数 1190 不
印张 15.75
印数1-2 000
版本 2016年10月第1版 印次/2016 年- 10月第1次印刷
书号:ISBN 978-7-5420-2687-3(民文)
定价:28.00 元
版权所有,侵权必究
如发现印、装质量问题,影响阅读,请与印刷厂联系调换



དཀར་ཆག
65
772
སྐྱེ་བ་གཉིས་ཀྱི་འདས་དོན།
1986ལོའི་ཆར་ལཱ།
དགུན་ཁ་མང་པོའི་རྗེས་སུ།
མི་ཡི་ཐ་མ་བསོད་ནམས་འབག་བཙོག
ཐག་པ་ཁྲ་ཁྲ་ཞིག
ཨ་ཡེ་མཁའ་མོ་ཚང་གི་བ་མོ།
མཐིལ་བརྡོལ་བའི་འགྱིག་ལྷམ་ཆ་གཅིག
མར་མེ། རླུང་གིས་གཟིམས་སོང་།
ཉི་འོད་འོག་གི་ཁྱེའུ།
ཐེངས་གཉིས་ལ་ཤི་བའི་མི།
བཀྲ་ཤིས་ཞེས་པའི་ཁྱི་རྒན་ཞིག་རྗེས་སུ་དྲན་པ།
2010ལོའི་གསར་འགྱུར།
131
752
174
191
214
228



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
དབས་བར་
སྐྱེ་བ་གཉིས་ཀྱི་འདས་དོན།
1978ལོ། དབྱར་ཁ།
དེ་ནི་དུས་ཚོད་ཀྱིས་རིང་དུ་བསྐྱུར་བའི་འདས་སོང་གི་ལོ་ཟླ་ཞིག
ཉི་འོད་ནི་ནམ་རྒྱུན་ལས་ཀྱང་ཚ་བེར་བེར་བྱེད་ཅིང་། མཁའ་དབུགས་ཁྲོད་དུ་ཅི་
ཞིག་མེ་ཡིས་ཚིག་པ་ལྟར་གཞོབ་དྲི་ཞིག་གིས་ཀུན་ནས་ཁྱབ། དབྱར་ཟླ་དྲུག་པའི་ཕྱི་དྲོ་
དེར། ཉི་འོད་ཀྱིས་གསེར་ཆུ་བྱུགས་པའི་རི་ལ་ཐང་ཀུན་མཐའ་མེད་གཏིང་མེད་ཀྱི་ལྷིང་
འཇགས་ཤིག་གི་ཁྲོད་དུ་ཁུ་སིམ་མེར་གཉིད་འདུག མངོན་གསལ་གྱིས་ནུབ་ནས་ནུབ་ཏུ་
གཟུར་བའི་ཉིན་བྱེད་ཁོ་ནས་ཅི་ཞིག་བློས་མི་ཐོངས་པ་བཞིན། མི་ཡུལ་གྱི་ཕྱི་དྲོ་དེར་ཡང་
ཡང་ཕྱི་མིག་བསློགས་ཏེ་འབྲལ་མི་ཕོད་པའི་རྣམ་འགྱུར་སྟོན། སྤོ་བོས་སྔོན་ལ་ལག་པ་
རྒྱབ་ལག་བྱས་ཏེ་ཞིང་ཚུགས་བར་དུ་ཕར་འགྲོ་ཚུར་འགྲོ་ལན་འགའ་བྱས་ཤིང་། དེ་ནས་



གཡུ་དྲུག་དཀར་དཔེ་ཚོགས།
ལག་གཡས་དཔྲལ་ངོས་སུ་བཙུགས་ཏེ་ཉི་འོད་སྒྲིབ་ཀྱིན། མདུན་ཕྱོགས་ཀྱི་སོག་ལེའི་སོ་
ཁ་ལྟ་བུའི་རི་བོའི་ཚོགས་ལ་མིག་ཞགས་ཤིག་འཕངས་པ་དང་། སླར་ཡང་མིག་དབང་
བསྡུས་ཏེ་ལོགས་གཉིས་ཀྱི་ཞིང་ཐང་ལ་ལྟ་ཙམ་ལྟ་ཙམ་བྱེད། ཞིང་ནང་དུ་ཐར་ཐོར་དུ་
སྐྱེས་པའི་གྲོ་མྱུག་ནི་གྲོ་སྨྱུག་ཟེར་བ་ལས། སེར་པོ་འགྱུར་མ་རན་གོང་ནས་སེར་པོར་གྱུར་
པའི་རྩྭ་ལྡུམ་ཕོན་པོ་ཞིག་རེད་ཅེས་བཤད་ཆོག ཁོང་གིས་ཅི་ཞིག་བཤད་འདོད་ཀྱི་ཁ་
ཤ་འཕག་ཙམ་འཕག་ཙམ་བྱས་མོད། མཐའ་མར་ཅི་ཡང་མ་ཤོད་པར་མགོ་གཅུད་དམར་
པོས་ཨ་ལོང་ཞིག་བཅོས་ཏེ་གདུང་མར་བཏགས་ཤིང་། རལ་བ་སྦོམ་པོ་དེ་མགོ་ལ་དམ་
པོར་དཀྲིས་རྗེས་སྐེ་ནི་རང་དབང་མེད་པ་ལྟར་ཨ་ལོང་ནང་དུ་བསྲིངས…
དེ་ལྟར་སྤོ་བོ་ནི་ལོ་དེའི་དབྱར་ཁའི་ཕྱི་དྲོ་དེར་སྡེ་འདབས་ཀྱི་མཚམས་ཁང་ཆུང་
ཆུང་དེའི་ནང་དུ་རང་ཤི་བརྒྱབ་པ་རེད། སྤོ་བོས་འཇིག་རྟེན་ལ་མཐའ་མཇུག་གི་ཕྱི་མིག་
སློག་པའི་སྣང་བརྙན་དེ་ནི་ཆུང་དུས་སུ་ཞིག་གིས་ང་ལ་ཞིབ་བརྗོད་གནང་བ་བཤད་རྒྱུ་མི་
འདུག་མོད། དེ་ནི་བློ་བཟོ་འབའ་ཞིག་རེད་ཟེར་ན་ང་རང་གིས་རྩ་བ་ནས་ཁས་ལེན་བྱ་
མི་འདོད། ངའི་བག་ཆགས་ཀྱི་གཏིང་རིམ་ཞིག་ཏུ་དྲན་པ་དེ་འདྲ་ཞིག་བྱེད་པོ་གང་ཞིག་
གིས་སྦས་པ་བཞིན་རབ་རིབ་ཅིག་ཉར་འདུག ལོ་ཟླའི་ཆར་རླུང་གིས་ཡང་ཡང་བྲན་པའི་
མཚམས་ཁང་དེ་ནི་སྡེ་དཔོན་བཀོད་པ་ཅན་ཞིག་གིས་ཆེད་དུ་སྤོ་བོར་སེར་བ་འགོག་སྤྱད་
དུ་བརྩིགས་པ་ཡིན། མཚམས་ཁང་དེའི་སྒོ་དྲུང་ནས་ཆོས་སྐད་ལྷང་ལྷང་ངང་འུར་ཆའི་
ཁུད་དུ་ཡུངས་དཀར་བཞག་ནས་མགོ་ལ་བསྐོར་ཞིང་། ནམ་མཁའི་དབྱིངས་ཀྱི་སྤྲིན་
ནག་གི་འདུ་འགོད་ཕྱོགས་སོར་དཀྲུགས་ཐེངས་རེ་ལ། ཁོང་གི་གདོང་གི་རྣམ་ཀུན་མཐོང་
དཀོན་པའི་གཟབ་ནན་གྱི་རྣམ་འགྱུར་གསེང་ལ་འབྱར་བའི་གཟི་ཉམས་དེ། ལོ་མང་པོའི་
རྗེས་སུ་ད་དུང་གྲོ་ཞིང་ཁའི་ལོ་ལོན་ཚོས་གཅིག་ཁར་གཉིས་བཏགས་ནས་གླེང་བཞིན་
འདུག



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
དེ་དུས་ང་རང་ད་དུང་འཇིག་རྟེན་དཀར་ངོགས་སུ་སླེབས་མེད་དེ། ང་སྐྱེས་དུས་ནི་
ཕྱི་ལོའི་སྟོན་ཁ་སྟེ་སྤོ་བོ་འདས་ནས་ཏག་ཏག་ལོ་གཅིག་དང་ཟླ་གཅིག་འགོར་མ་འགོར་
ཙམ་ཡིན། སྡེ་མི་རྒན་པ་ཚོས་ང་ལ་ཁྱོད་ཀྱི་སྤོ་བོ་ནི་སྔགས་རྒན་བརྗིད་པོ་ཟེར་བ་ཡིན་ཡ།
མི་ལ་གུས་ཤིང་སྐྲག་པའི་སྣང་བ་དུས་གཅིག་ཏུ་སྦྱིན་པར་བྱེད་ཟེར། ཨ་ཕས་ཀྱང་བདག་
གི་སྤོ་བོ་ནི་གཟུགས་བོངས་ཆེ་ཞིང་ཕྲག་ཞེང་ཡངས་ལ། སྤྱན་དཀྱུས་རིང་ཞིང་སྣ་བོ་ཤིན་
ཏུ་ཆེ་བ་དང་། ལྷག་ཏུ་མགོ་ཡི་རལ་བ་སྦོམ་པོ་དེ་ལ་བལྟས་༤་ཉིད་ནས་གདོད་མའི་གྱད་
མི་ཞིག་དང་དབྱེར་མ་མཆིས་ཟེར། དེ་ནི་བདེན་པ་བདེན་རྐྱང་ཡིན་པ་གོར་མ་ཆག་སྟེ།
ཕ་རྒན་གྱིས་ཞིབ་བརྗོད་བྱས་པའི་སྤོ་བོའི་སྣང་བརྙན་དེ་ལ་འུད་བརྗོད་དང་སྒྲོ་འདོགས་
ཀྱི་ཆ་ཅི་ཡང་ཡོད་མི་སྲིད། རྒྱུ་མཚན་ནི་ངའི་ཕ་རྒན་ཀུན་བཟང་གིས་ཁོའི་ཕ་རྒན་མཐོ་
རིས་པོ་སྟེ་ངའི་སྤོ་བོའི་གཟུགས་བྱད་རྒྱུད་འཛིན་བྱས་ཡོད་དེ། གཟུགས་བོངས་ཆེ་ཞིང་
ཕྲག་ཞེང་ཡངས་ལ། སྤྱན་དཀྱུས་རིང་ཞིང་སྣ་བོ་ཤིན་ཏུ་ཆེ་བ་དང་། མགོ་ཡི་རལ་བ་སྦོམ་
པོ་བཅས་ཀྱི་སྟེང་ནས་སྤོ་བོའི་སྣང་བརྙན་ཇི་བཞིན་དུ་རྟོག་བཟོ་བྱ་ཐུབ། །
ཡིན་ནའང་། ངས་ཤེས་འདོད་ཀྱང་ཤེས་ཐབས་བྲལ་བ་ནི་སྤོ་བོས་ཅིའི་ཕྱིར་རང་ཤི་
བརྒྱབ་པ་དེ་རེད།
སྤོ་བོས་ཅིའི་ཕྱིར་རང་ཤི་བརྒྱབ་པ་ཡིན་ནམ།
སྤོ་བོས་རང་ཤི་བརྒྱབ་པར་བཤད་ཚུལ་མི་འདྲ་བ་ཁ་ཤས་ཡོད་དེ། སྤོ་བོ་དང་གྲུབ་
མཐའི་ཕྱོགས་རིས་ཀྱི་དབང་གིས་ཞེ་འགྲས་སུ་སོང་ཡོད་པའི་དགེ་བོ་ལོ་ལོན་དེས་བཤད་
ན། སྤོ་བོས་སེར་འགོག་གི་རིང་ལ་ལྷ་ཀླུ་གཉན་གསུམ་གྱི་ཐུགས་སེམས་མང་དུ་དཀྲུགས་
པས། ལྷ་ཀླུ་གཉན་གསུམ་མ་རངས་པར་སྤོ་བོའི་སྲོག་ཕྲོགས་པ་རེད་ཟེར། ཡང་སྤོ་བོ་དང་
ན་ཚོད་མཉམ་པའི་སྔགས་རྒན་རིག་འཛིན་གྱིས་བཤད་ན། སྤོ་བོས་སེར་འགོག་གི་རིང་
ལ་ཕྱོགས་ལ་ལུང་གི་དཀོར་ཟས་དཀོར་ཆུར་རོལ་དྲགས་པས་རྣམ་སྨིན་འཁོར་བ་རེད་ཟེར།



L
གཡུ་དྲུག་དཀར་དཔེ་ཚོགས།
སྔ་མ་ནི་གྲུབ་མཐའི་དབང་གིས་ཡིན་ཟེར་ན། ཕྱི་མ་ནི་ཕྲག་དོག་གི་སྐད་ཆ་ཁོ་ན་རེད་
ཅེས་ཁ་ཚོན་བཅད་ཆོག་མོད། འོན་ཀྱང་། སྤོ་བོས་རང་ཤི་བརྒྱག་དགོས་པའི་རྒྱུ་མཚན་
ནི་བདག་གི་ཕ་རྒན་ལ་ཡང་གསལ་བོ་ཞིག་བཤད་རྒྱུ་མི་འདུག
ཨ་ཕ་ནི་སེམས་ཀྱི་འགྱུ་བ་གདོང་ལ་མངོན་མཁས་པའི་མི་དེའི་རིགས་མིན་ནའང་།
ཨ་ཕའི་གདོང་ལ་སྐྱོ་ཉམས་ཤིག་དོད་ཅིང༌། སྔོན་ལ་དངན་པ་གཅིག་འཐེན་གཉིས་འཐེན་
བྱེད་ཅིང་། དེ་ནས་གདོང་ལ་སྐྱོ་ཉམས་རབ་རིབ་ཅིག་འཁོར་ཞིང་། བདག་གི་མགོ་ལ་
རེག་རེག་བྱེད་ཞོར། “མུན་ནག་གི་ལོ་ཟླ་དེའི་ནང་དུ་ཁྱོད་ཀྱི་སྤོ་བོའི་མགོ་ལ་ཡོང་ཡོང
ཞིག་གཞན་གྱི་མགོ་ལ་ཡོང་མེད་ཟེར། སྤོ་བོར་ཤོག་བུའི་ཞྭ་མོ་བསྐོན་ཞིང་མི་ཚོགས་ཀྱི་
སྡུན་ནས་ཡར་འདེད་མར་འདེད་བྱས་པར་མ་ཟད། སྤོ་བོར་བླ་མའི་ཚུལ་དུ་བཀུར་ཞིང་
ཐོད་པ་གཏུགས་མྱོང་བའི་ཧུར་ཐག་པ་མང་པོས་མཆིལ་ཞགས་འཕངས་ཤིང་རྡོག་ཐོས་
གཞུས་པ་ཡང་བགྲངས་ཀྱིས་མི་ལངས”ཟེར།
ང་རང་ནར་སོན་རྗེས། ཨ་ཕས་རྒྱུན་དུ་གླེང་བའི་མུན་ནག་གི་ལོ་ཟླ་ཟེར་བ་ནི། མི་
རྣམས་ཀྱི་སེམས་ལ་འཇིགས་པ་དང་རྨ་ཁ་ཟབ་མོ་བརྐོས་མྱོང་བའི་རིག་གསར་ལ་སྟོན་པ་
ཤེས། ཨ་ཕས་གསལ་བོར་མ་བཤད་ཀྱང་། ཁོང་གི་སྐད་ཆའི་ཤུགས་སུ་སྤོ་བོའི་ཤི་རྐྱེན་ནི་
མུན་ནག་གི་ལོ་ཟླ་དེ་དང་འབྲེལ་བ་ཡོད་པའི་དོན་ཞིག་བསྐུངས་འདུག ངས་ཨ་ཕར་ཅི་
ཡང་མ་བཤད་མོད། འོན་ཀྱང་བསམ་ཚུལ་དེ་ལ་ང་ཡང་མི་འཐད། སྤོ་བོའི་འདས་རྐྱེན་
ནི་སྐྱི་གཡའ་བའི་དོན་རྐྱེན་དེ་དག་དང་འབྲེལ་བ་ཡོད་དམ། རླུང་བཞིན་ལྡང་ཞིང་མེ་
བཞིན་འབར་བའི་ལོ་ཟླ་དེའི་ནང་དུའང་སྤོ་བོར་དྲན་ཚུལ་དེ་འདྲ་མ་སྐྱེས་པར། མགོ་ལ་
ལྷུང་བ་ཡོད་ཚད་ཕྲག་ལ་བླངས་ཤིང་དཀའ་སྡུག་མཐའ་དག་གདོང་གིས་བསུས་པར་མ་
ཟད། ཁོང་གིས་ད་དུང་མགོ་ལ་ཡོང་དགོས་པ་དག་ཅིས་ཀྱང་ཡོང་དགོས་པ་རེད། དེ་ལ་
གཞའ་ས་སྦས་ས་མེད། ཡང་གཅིག་བཤད་ན་དེ་ནི་ལས་ཀྱི་བཀོད་སྒྲིག་ཡིན་པ་རེད་ཟེར།



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
དེ་བས། སྤོ་བོའི་གབ་ཚིག་ལྟ་བུའི་འདས་རྐྱེན་ནི་དུས་ཡུན་རིང་བོ་ཞིག་ལ་གྲོ་ཞིང་ཁ་
དང་ཐ་ན་ལུང་བ་དེའི་མི་རྣམས་ཀྱི་གླེང་གཞིར་གྱུར་མྱོང་།
ཆུང་དུས་སུ། ཨ་ཕས་སྤོ་བོ་གླེང་ཡོང་དུས་ང་སྤོ་བོའི་སྟེང་དུ་སྦྱོར་ཅིང་། ང་གླེང་
ཡོང་དུས་སྤོ་བོ་ངའི་སྟེང་དུ་སྦྱོར་བའི་བྱེད་སྟངས་དེར་གཏན་ནས་གོ་བ་ལེན་མ་ཐུབ། ཨ་
ཕས་ངའི་གདོང་གི་མངལ་རྟགས་གོར་གོར་དེ་བསྟན་ནས་”ཁྱོད་ཀྱི་གདོང་གི་རྨ་ཤུལ་འདི་
ཚེ་འབུམ་ཁ་ཆེ་ཡིས་བཏོད་པ་རེད”ཟེར་དུས། ངས་ཅི་ཡིན་ཧ་མ་གོ་བར” ཚེ་འབུམ་
ཁ་ཆེ་ཟེར་བ་སུ་རེད། ཁོས་ཅིའི་ཕྱིར་ངའི་གདོང་དུ་རྨ་ཁ་བཏོད་པ་རེད”ཅེས་འདྲི་དུས།
ཁོང་གིས་ད་གཟོད་ཅི་ཞིག་རྟོགས་སོང་བ་ལྟར་མ་རེད། ཁྱོད་ཟེར་བ་མིན། ཚེ་འབུམ་
ཁ་ཆེ་ནི་དེ་དུས་ཀྱི་ཧུར་ཐག་པ་ཞིག་ཡིན། ཁོས་ཁྱོད་ཀྱི་སྤོ་བོའི་གདོང་ལ་རྟ་ལྕག་གིས་
བྲབས་པ་རེད”ཟེར། ཨ་ཕའི་སྐད་ཆ་དེ་བཤད་དུས། གདོང་གི་ཆ་ཤས་གང་ཞིག་གློག་
གིས་བརྒྱབ་པ་ལྟར་འདར་ཙམ་འདར་ཙམ་བྱེད་ལ། ལག་ཟུང་སྙིང་གར་སྦྱར་ནས་དཀོན་
མཆོག་གསུམ་པོས་མཁྱེན་ཟེར་བཞིན་གསོལ་བ་དྲག་ཏུ་འདེབས་པར་བྱེད།
ང་ནི་རྨི་ལམ་མང་བའི་མི་ཞིག་སྟེ། ནམ་རྒྱུན་མཚན་གྱི་སྨག་རུམ་གྱིས་འཇིག་རྟེན་
གཡོགས་ཤིང་། གཉིད་ཀྱི་ལག་པས་ང་ལ་གཡབ་མོ་བྱེད་ཐེངས་རེར། མི་རྒན་རྟ་དཀར་
པོར་བཅིབས་པ་ཞིག་རྩྭ་ཐང་ཡངས་པོའི་ཕང་བ་རུ་གློག་ཞགས་བཞིན་འཁྱུག་ཅིང་། དེ་
ནས་ང་ལ་ཕྱོགས་ཏེ་ཀི་རིང་ཞིག་འདེབས་བཞིན་བང་གིས་བརྒྱུགས་འོངས། མི་རྒན་དེ་
ཏག་ཏག་ངའི་དྲན་པར་རབ་རིབ་ཅིག་ཉར་ཡོད་པའི་སྤོ་བོའི་སྣང་བརྙན་དང་ཀུན་ནས་
མཚུངས། མི་རྒན་དེ་རྟ་ཐོག་ནས་ཐང་ལ་བབས་ཤིང་། ང་ལ་ཕྱོགས་ནས་འཛུམ་ཙམ་
བྱེད་པ་དང་། དེ་ནས་ངའི་ལག་ཏུ་རྩམ་པ་འཆིང་བུ་ཞིག་བཞག་རྗེས་སླར་ཡང་གློག་
ཞགས་བཞིན་སྐད་ཅིག་གི་རིང་ལ་ཡལ་འགྲོ། མི་ལོ་མང་པོ་ཞིག་ལ་ངས་རྨི་ལམ་དེ་



གཡུ་དྲུག་དཀར་དཔེ་ཚོགས།
བསྟུད་མུར་ཐེངས་མང་རྨིས་མྱོང་ཞིང་། མཚམས་རེར་ངས་རྨི་ལམ་དེ་རྨི་ལམ་ཞིག་ཡིན་
པའང་བརྗེད་དེ་རྨི་ལམ་གྱི་ཁྲོད་ནས་དགའ་སྟེ་བགད་ནས་སད་འོངས། ཡི་མུག་པའི་ཚོར་
བ་མཐའ་དག་ནི་རྨི་ལམ་ལས་སད་རྗེས་བྱུང་བ་འབའ་ཞིག་སྟེ། ང་རང་རྔ་མ་མེད་པའི་
རྨི་ལམ་དེར་འཁྲེང་ནས་སེམས་པ་སྐྱོ་ངལ་གྱི་གཡང་དུ་ལྷུང་བ་ཐེངས་གཅིག་མིན། དེ་
དུས་ངས་མུ་མཐུད་དུ་མིག་ཟུང་བཙན་གྱིས་བཙུམ་སྟེ་རྨི་ལམ་དེའི་མཇུག་སྐྱོང་འདོད་
ཀྱི་འདོད་ཧམ་བཅངས་ནའང་། ནམ་ཡང་རྨི་ལམ་དེའི་མཇུག་ནི་ལྷ་འདྲེ་སུ་ཞིག་གིས་
བསམ་གཟས་ནས་དུམ་སེ་བཅད་པ་ལྟར་ངའི་རྨི་ལམ་གྱི་ཞིང་དུ་མངོན་རྒྱུ་མ་བྱུང་།
ཆུང་ངུའི་དུས་ཀྱི་དྲན་པ་དག་ནི་རྡོ་ལ་རི་མོ་བརྐོས་པ་བཞིན་བསུབ་མེད་སྒྲིལ་བྲལ་
དུ་ངའི་སྣང་ངོར་གསལ་ལེར་ཤར་འོངས། སྡེ་དཀྱིལ་གྱི་མ་ཎི་ཁང་དེ་ནི་ལྐོག་གྱུར་གྱི་
གསང་གནས་ཤིག་དང་འདྲ་བར་འགུགས་ཤུགས་ཆེས་ཆེར་ལྡན་པ་ཞིག་ཡིན། རྨོ་མོས་ང་
ཁོའི་རྗེས་ལ་ཁྲིད་དེ་ལྐོག་གྱུར་གྱི་གསང་གནས་གང་དེར་བགྲོད་དུས། ལྷ་ཚོགས་ཀྱི་ཞལ་
བཞིན་དག་ནི་སྔོན་ནས་འདྲིས་པ་བཞིན་ང་ལ་རྒྱུས་མེད་ཀྱི་སྣང་བ་ཅི་ཡང་མ་བྱིན། ཐ་
ན་ངས་མ་ཎི་ཁང་གི་རྩིགས་སྡེབས་སུ་དཔྱངས་ཡོད་པའི་རྔ་ཀོར་ཏེ་པང་པང་དུ་རྡུང་དུས་
ཀྱང་། རྨོ་མོས་མིག་ནས་མཆི་མ་ཉིལ་ལེར་སྐལ་བཟང་ཞེས་སྤོ་བོའི་མིང་ངམ་ཡང་ན་
ངའི་མིང་ནས་ང་ལ་འབོད་པ་ལས་བཀག་འགོག་ཅི་ཡང་མི་བྱེད། རྡོ་རྗེ་གོ་ཁར་ལྷུང་ན་
བུ་ཆུང་གི་རྩེད་སྤྱད་ཟེར་བ་ལྟར། སྤྱིར་ན་ཆོས་སྤྱོད་ཡོ་བྱད་དག་ནི་བྱིས་པའི་རྩེད་ཆས་
སུ་གཏན་ནས་མི་རུང་སྟེ། དེ་དག་ནུ་བོའམ་སྲིང་མོའི་ལག་ཏུ་ཤོར་ཚེ། རྨོ་མོས་འཕྲལ་
དུ་ལག་ནས་ཕྲོགས་ཏེ་བཀག་འགོག་བྱེད་སྲིད་པ་ཁོ་ཐག་ཡིན། ཡིན་ནའང་ངས་དྲིལ་
བུ་དང་སྦུབས་ཆ་ཡང་ན་རྡོ་རྗེ་གང་རུང་ལག་ཏུ་བཟུང་ནས་སིང་སིང་དུ་དཀྲོལ་བའམ་
ཆ་ཆ་ཞེས་བརྡུངས་ནའང་། རྨོ་མོས་མིག་ཧྲིག་གེར་ང་ལ་ལྟ་བ་ལས་སྡང་སྡིགས་ཅི་ཡང་
བསྟན་མ་མྱོང་། དེ་ལ་སྲིང་མོ་དང་ནུ་བོ་གཉིས་ཀས་རྨོ་མོར་དུས་ཡུན་རིང་བོ་ཞིག་ལ་



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
བསམ་འཆར་བཤད་ཀྱིན་འདུག ཡང་གཅིག་བཤད་ན། སྲིང་མོ་དང་ནུ་བོ་གཉིས་ཀ་
མཚམས་རེར་བ་རྫིའམ་ར་རྫིར་འགྲོ་དགོས་མོད། འོན་ཀྱང་ངའི་ཆུང་དུས་ཀྱི་ལོ་ཟླ་རྨོ་མོ་
དང་འགྲོགས་ནས་མ་ཎི་ཁང་གི་ཁྱམས་རར་ཡོད་པའི་མ་ཎི་འཁོར་ཆེན་དེ་ཉིན་དང་ཉིན་
བསྟུད་ནས་བསྐོར་བ་ཡིན། །
གྲོ་ཞིང་ཁ་སྡེ་བའི་རྩིབས་ལོགས་སུ་སྡོང་ར་ཆེན་པོ་ཞིག་ཡོད། སྡོང་ར་ནི་རྗེས་ཀྱི་
འབོད་སྟངས་རེད། ཨ་ཕས་བཤད་པའི་མུན་ནག་གི་ལོ་ཟླ་དེའི་ནང་སྡོང་ར་དེ་ད་དུང་
སྡོང་ར་ཞིག་མིན། དེ་ནི་གཞི་ཁྱོན་ཅུང་ཆེ་བའི་ཕག་གསོ་ར་བ་ཞིག་ཡིན། རྗེས་སུ་ས་
ཞིང་སྒེར་ལ་བགོས་རྗེས་སྡོང་ཕྲུག་མང་པོ་བཙུགས་ཤིང་ཁྱིམ་ཚང་རེ་རེར་བགོས་ཏེ་ད་
ལྟའི་སྡོང་ར་དེར་བསྒྱུར་པ་རེད། སྤོ་བོ་དེ་སྔ་ཕག་ར་དེའི་ཕག་གསོ་མཁན་བྱས་མྱོང་
བས། སྡེ་མི་ཚོས་སྤོ་བོར་ཕག་དཔོན་ཞེས་པའི་ཟུར་ཟའི་མིང་ཞིག་ཀྱང་བཏགས་མྱོང་བ་
རེད། དེ་ནི་རྨོ་མོས་ང་ལ་བཤད་པའི་གཏམ་རྒྱུད་ཅིག་སྟེ། ཟ་མ་དཀའ་ཞིང་མུ་གེ་རྒྱུན་
ཆད་མེད་པའི་ལོ་དེ་དག་གི་རིང་ལ། ཟ་མའི་ཡན་ན་རིན་པོ་ཆེ་ཞིག་ཡོད་མི་སྲིད། ཕག་
ཤ་འགྲངས་ཐག་ཆོད་པ་ཞིག་ཟོས་པའི་གཏམ་རྒྱུད་དེ་ནི་ད་དུང་ཡང་སེམས་ཀྱི་གཏིང་
ཞིག་ཏུ་ཀྲིག་ཀྲིག་ཏུ་འགུལ་བཞིན་འདུག་ཟེར། སྤོ་བོ་ནི་བལྟས་ན་གྱད་མི་ཞིག་དང་
མཚུངས་ཀྱང་། སྲོག་གཅོད་པའི་ཐད་དུ་བྱིའུ་ཞིག་གསོད་པར་ཡང་སྙིང་རྩ་འདར་བའི་
མི་ཞིག་ཡིན། ལོ་རབས་དེའི་ནང་དུ་བྱིའུ་བསད་དེ་བསྲེགས་ནས་ཟ་མཁན་ཡང་མང་
པོ་ཡོད། ཡིན་ནའང་ཁྱེད་ཀྱི་སྤོ་བོས་དེ་ཙམ་ཡང་མི་ནུས། མཚན་མོ་དེར་སྤོ་བོ་འཇབ་
ཀྱིན་འཇབ་ཀྱིན་ཁྱིམ་ལ་སླེབས་དུས། ནམ་གུང་སྔར་ནས་ཡོལ་འདུག་ཅིང་ནམ་ལངས་
པར་དུས་ཡུན་རིང་བོ་མེད། ཁོའི་ལག་ཏུ་དཀར་རྡོག་སེ་འདུག་པའི་དངོས་པོ་ཞིག་བཟུང་
འདུག་ཅིང་། ཟླ་འོད་ཤིན་ཏུ་གསལ་བས་དཀར་རྡོག་སེ་འདུག་པའི་དངོས་པོ་དེ་ནི་མིག་
ལམ་དུ་འོད་ཀྲིག་ཀྲིག་བྱེད་ཟེར། རྨོ་མོས་དེ་ལྟར་བཤད་དུས། གདོང་ལ་དགའ་སྐྱོ་ཟུང་



གཡུ་དྲུག་དཀར་དཔེ་ཚོགས།
འབྲེལ་གྱི་རྣམ་པ་ཞིག་ཀུན་ནས་ཤར་འདུག རྨོ་མོས་སྤོ་བོར་ཁྱེད་ཀྱི་ལག་གི་དེ་ཅི་ཡིན་
ཞེས་དྲིས་དུས། སྤོ་བོས་སྐད་མགོ་ཧ་ཅང་དམའ་མོས་ངང”འདི་ཕག་ཤ་ཡིན། ངས་ཕག་
ཕྲུག་ཅིག་བསད་པ་ཡིན”ཟེར། སྤོ་བོས་སྐད་ཆ་དེ་བཤད་དུས་ཁོང་གི་སྐད་མངོན་གསལ་
གྱིས་འདར་གྱིན་འདུག་ཟེར། གཏམ་དེ་ནི་འགད་རྫས་ཤིག་དང་འདྲ་བར་ཟླ་འོད་ཀྱི་
བཀྲགས་མདངས་བརྒྱུད་དེ་རྨོ་མོའི་རྣ་ལམ་དུ་ལྷུང་དུས། མོ་ནི་སྐྲག་ཅིང་དངངས་ཏེ་ཏབ་
ཅིག་ལ་ཁ་ཤ་འགུལ་ཙམ་འགུལ་ཙམ་བྱེད་པ་ལས་ཁ་ནས་ཚིག་གཅིག་ཀྱང་སྒོར་འབྱིན་
མ་ཐུབ་ཟེར། རྨོ་མོས་རང་ཁྱིམ་གྱི་གྲུ་ག་སོ་སོར་བསམ་བཞིན་དང་བསམ་བཞིན་མ་ཡིན་
པར་མིག་ཉུལ་ཞིག་བྱས་རྗེས”མྱུར་དུ་ཁྱིམ་ལ་འཛུལ་རོགས”ཞེས་སྤོ་བོར་བསྐུལ་བ་ན་
ཐོ་ཡོར་བཞིན་འགྲེངས་པའི་སྤོ་བོའང་གློ་བུར་སད་པ་བཞིན་ཡང་ཡང་རང་གི་རྗེས་ལ་ཕྱི་
མིག་སློག་བཞིན་ཁྱིམ་དུ་འཛུལ། མཚན་མོ་དེའི་ཟླ་འོད་ནི་དུས་རྒྱུན་ལས་ཀྱང་གསལ་གྱི་
ལེར་འཕྲོས་ཡོད་པས། སྤོ་བོ་དང་རྨོ་མོ་གཉིས་ཀྱིས་མཚན་མོ་དེའི་ནམ་མཁའ་ནས་སྤྲིན་
ནག་གིས་གར་སྟབས་ལང་ལོང་བསྒྱུར་པར་རེ་སྒུག་གི་མིག་ཟུང་ཆེས་ཆེར་བགྲད་ཀྱང་།
ནམ་མཁའི་མདངས་ནི་ཇེ་གསལ་ནས་ཇེ་གསལ་དུ་གྱུར་ཏེ་མཐའ་མར་ནམ་ལངས་སོང་
ཟེར། སྤོ་བོར་སྤྲིན་ནག་གི་འདུ་འགོད་དཀྲུགས་པའི་འཇོན་ཐང་ལྡན་ནའང་། སྤོ་བོར་
སྤྲིན་ནག་གི་འདུ་འགོད་མཁའ་ལ་བསུ་བའི་ནུས་པ་རྩ་ནས་མི་འདུག་ཅེས་རྨོ་མོས་འཁང་
ར་ལྟ་བུ་ཞིག་བྱས་སོང་། རྨོ་མོས”ཟླ་འོད་གསལ་བའི་མཚན་མོར་ཐབ་ཁུང་དུ་མེ་བུས་ཚེ།
དུ་ཁུང་ལས་དུ་བ་རྨུ་ཐག་བཞིན་མཁའ་ལ་འཐེན་སྲིད་ཅིང་། མཚན་མོའི་གྲུ་ག་སོ་སོར་
འུག་པ་བཞིན་མིག་ཟུང་ཧྲིག་གེར་སྡོད་པའི་ཧུར་ཐག་པ་མང་པོ་ཡོད། མཚན་མོར་མེ་
འབུད་པ་ནི་དགྲ་བོར་གཡབ་མོ་བྱེད་པ་དང་འདྲ་ཟེར། མཐའ་མར་ཐབས་ཟད་དེ་སྤོ་བོས་
ཕག་ཕྲུག་ཆུང་ཆུང་དེའི་ཤ་ལབ་དོང་གི་གཏིང་དུ་མི་སྦས་ཀ་མེད་བྱུང་། །
ཕྱི་ཉིན་གྱི་དོན་དག་ནི་བདག་གི་གདོང་ལ་བབས་པའི་མངལ་རྟགས་གོར་གོར་དེ་



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། ༼ དུས་
དང་འབྲེལ་བ་ཡོད་པ་རེད། ཧུར་ཐག་པ་ཚེ་འབུམ་ཁ་ཆེ་ཡིས་རྟ་ལྕག་གིས་སྤོ་བོའི་གདོང་
ལ་འབྲབ་བཞིན། ཕག་ཕྲུག་ཅིག་གློ་བུར་བོར་སོང་ཟེར་ན་སུའི་རྣར་འགྲོ། གཤོག་པ་ཡོད་
ན་མཁའ་ལ་འཕུར་སོང་ཟེར། སྡེར་མོ་ཡོད་ན་ས་ལ་འཛུལ་སོང་ཟེར་ཞེས་ཁ་རྒྱ་སྒོ་ལྟ་
བུའི་ནང་ནས་ཚིག་མདའ་མོ་བཞིན་འཕེན་གྱིན། རྟ་ལྕག་གིས་ཡང་བསྐྱར་སྤོ་བོའི་གདོང་
ལ་ཤུགས་ཀྱིས་འབྲབ་དུས། སྤོ་བོས་ན་ཟུག་བཟོད་ཅི་ཐུབ་ཀྱིས་མི་ངན་ཚེ་འབུམ་ལ་ཞུ་
འབོད་ཀྱི་ཚིག་གཅིག་ཀྱང་མ་བཤད། སྤོ་བོས་ཨམ་གཙིགས་བསྡམས་ཏེ་ཁ་ནས་ཡང་
ཡང་བསྐྱར་ཟློས་ཀྱིས་ཚིག་གཉིས་བཤད་པ་ནི། “ངས་མི་ཤེས། " " ངས་ངོ་མ་མི་ཤེས་
ཞེས་པ་གཉིས་ཡིན་ཟེར།
“ཁྱོད་ཀྱིས་མི་ཤེས་སམ།”
''མི་ཤེས།
“ཁྱོད་ཀྱིས་ངོ་མ་མི་ཤེས་སམ།”
"ངས་ངོ་མ་མི་ཤེས།”
ཚེ་འབུམ་ཁ་ཆེ་ཡིས་སྤོ་བོའི་གདོང་ལ་རྟ་ལྕག་གིས་ཚ་བེར་བེར་ཞིག་བྲབས་པ་དེས།
སྤོ་བོའི་གདོང་གི་ཤ་སྐྱི་གཉིས་ཀ་འདར་ཙམ་བྱས་ཤིང་། དེ་ནས་གདོང་དུ་ཁྲག་གི་ལྟེང་
ཀ་ཆུང་ཆུང་ཞིག་དལ་བུར་འཛུམ་བྱུང་། སྤོ་བོའི་ན་ཟུག་གིས་གཙེས་པའི་གདོང་ནི་རྩ་
འཐེན་བྱུང་བ་ལྟར་འགུལ་ཙམ་འགུལ་ཙམ་བྱས་བྱུང་། ཚེ་འབུམ་ཁ་ཆེ་མི་མང་གི་སྡུན་
ནས་ཕར་འགྲོ་ཚུར་འགྲོ་ལན་འགའ་བྱས་རྗེས་སླར་ཡང་སྤོ་བོའི་མདུན་དུ་ཡོང་སྟེ། སྤོ་
བོའི་ཁྲག་གིས་སྦགས་པའི་གདོང་ལ་མཛུབ་མོ་ཀེར་ཏེ་ངས་ཁྱོད་ལ་མཐའ་མཇུག་གི་དྲི་བ་
ཞིག་འདྲི་ཟེར་མོད། དོན་དུ་དྲི་བ་ལྷག་མ་ཅི་ཡང་མ་བཏོན། ཡང་བསྐྱར་གོང་གི་དྲི་བ་དེ་
གཉིས་བསྐྱར་ཟློས་ཤིག་བྱས།
“ཁྱོད་ཀྱིས་མི་ཤེས་སམ།”



གཡུ་དྲུག་དཀར་དཔེ་ཚོགས།
''མི་ཤེས་
“ཁྱོད་ཀྱིས་ངོ་མ་མི་ཤེས་སམ།"
"ངས་ངོ་མ་མི་ཤེས།”
སྤོ་བོའི་ཚིག་དེ་གཉིས་ཀྱིས་ཚེ་འབུམ་ཁ་ཆེའི་ཐབས་བཀོད་བརྒྱ་དང་བརྒྱད་པོ་
གཡང་དུ་བརྫངས་ཤིང་། སྤོ་བོའི་ཚིག་དེ་གཉིས་ཀྱིས་ངེད་ཚང་གི་བཟའ་མི་གང་བོས་
ཕག་ཤ་རྒྱགས་ཆད་པ་ཞིག་ཟོས་པ་དང་། སྣུམ་གྱིས་བཏང་བའི་ཕོ་བ་དང་རྒྱུ་མ་རྣམས་
ཡང་བསྐྱར་སྣུམ་ཤིག་གེར་བཏང་བ་རེད། ཚེ་འབུམ་ཁ་ཆེ་མཇུག་མཐར་ཅི་བྱ་གཏོལ་
མེད་དུ་གྱུར་ཏེ་ད་ནས་བཟུང་ཁྱོད་ཕག་གསོ་ར་བར་གཏན་ནས་སོང་མི་ཆོག་ཟེར། བྱ་བ་
དེ་ཡང་རྗེས་སུ་དེ་ལྟར་མཚམས་བསྐྱུར་སོང་།
ཆུང་དུས་སུ། ང་རང་སྡེ་བའི་རྩིབས་ལོགས་ཀྱི་སྡོང་ར་དེར་སོང་བ་རྨོ་མོས་ཤེས་རྗེས།
''སྐལ་བཟང་། སྡོང་རའི་ནང་དུ་འགྲོ་མི་ཉན། ས་དེ་ནི་གཏན་ནས་མི་གཙང་། དེ་རུ་
དོན་དག་ཡ་མཚན་ཇི་འདྲ་མང་པོ་ཞིག་བྱུང་ཡོད་པ་ཁྱོད་ཀྱིས་ག་ལ་ཤེས”ཟེར། རྨོ་མོས་
དེ་ལྟར་བཤད་པ་དེས་ང་རང་ལྷག་ཏུ་སྡོང་རའི་ནང་འགྲོ་འདོད་ཀྱི་འདུན་པ་ཞིག་འགོག་
མེད་དུ་སྐྱེས་སུ་བཅུག
དེ་ནི་རྨི་ལམ་ཞིག་ཅིས་ཀྱང་ཡིན་མི་སྲིད།
ཀུན་ལ་བཤད་ཚེ་རྣར་མི་འགྲོ་བ་ལྟ་བུ་ཞིག་ཡིན་མོད། ཐེངས་ཤིག་ང་རང་དངོས་
སུ་དོན་དག་ཡ་མཚན་ཞིག་ལ་འཕྲད་བྱུང་། ངའི་སྣང་ངོར་མི་ཆེན་རྟ་རྒན་འདྲ་བ་ཞིག་
གིས་ཕག་ཕྲུག་འགའ་དེད་ནས་སྡོང་རའི་ནང་ཕར་འགྲོ་ཚུར་འགྲོ་བྱེད་པའི་སྣང་བརྙན་
ཞིག་འཁོར་ཡོང་། ངས་ཀྱང་རྟོག་བཟོའི་ཚུལ་དུ་ཕག་པ་འགའ་མིག་ལམ་དུ་མངོན་པར་
བྱས་པ་ན། སྡོང་རའི་ནང་ཕར་འགྲོ་ཚུར་འགྲོ་བྱེད་པའི་མི་ཆེན་དེ་དང་ངེད་གཉིས་ངོ་བོ་
གཅིག་ཏུ་འདྲེས་ཤིང་། རྟོག་བཟོ་ནི་དེ་མ་ཉིད་དུ་མངོན་སུམ་དུ་གྱུར་ཅིང་། མངོན་སུམ་
10



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
གྱི་བྱུང་བ་མཐའ་དག་ངའི་མིག་ལམ་དུ་ཤར་བྱུང་།
ཟླ་འོད་རབ་ཏུ་འཚེར་བའི་མཚན་མོ་དེར་ཕག་ཕྲུག་དེ་བསད་པའི་རྣམ་པ་དག་ཀྱང་
ཁ་སང་བྱུང་བ་བཞིན་ཡིད་ངོགས་ནས་མིག་ལམ་དུ་འཕོས་འོངས་ཏེ། ཕག་རའི་ནང་གི་
མི་རྣམས་རང་ཡུལ་དུ་ལོག་ཤུལ་དུ། ཕག་ར་ནི་སྟོང་ཞིང་འཇིགས་པས་ངས་སྒྲོལ་མ་ཚར་
འགའ་ཁོག་འདོན་བྱེད་ཀྱིན་ཕག་རའི་ནང་དུ་ཡར་ལྟ་མར་ལྟ་བྱས་ནས་སྡོད་དུས། གློ་
བུར་ཕག་ཕྲུག་ཅིག་གིས་ཙིར་སྒྲ་བར་མེད་དུ་བསྒྲགས་བྱུང་། ཕག་ཕྲུག་གིས་ཙིར་སྒྲ་
བསྒྲགས་པ་དེས་ང་ལ་འཚབ་སྣང་འགོག་མེད་ཅིག་སྦྱིན་པར་བྱེད། ངས་ཅི་ཡིན་འདི་
ཡིན་སྙམ་ནས་མདུན་དུ་ཕྱིན་དུས། ཕག་ཕྲུག་དེས་ཡང་བསྐྱར་ང་ལ་བལྟས་ནས་ཙིར་སྒྲ་
བསྒྲགས་བྱུང་། འཚབ་སྣང་ནི་སྐད་ཅིག་ཉིད་ལ་སྡང་སེམས་སུ་གྱུར་དུས། ངས་ཐང་ནས་
རྡོ་ཞིག་བླངས་ཏེ་ལག་ཏུ་བཅངས་འདུག སྐབས་དེར་ང་ལ་དྲན་ཚུལ་དེ་འདྲ་ཞིག་ཇི་
ལྟར་སྐྱེས་པ་བཤད་རྒྱུ་མེད་ཀྱང་། གང་ལྟར་ཕག་ཕྲུག་དེའི་མགོ་ལ་ལག་ཏུ་བཅངས་པའི་
རྡོ་དེས་སྐག་སེ་བརྒྱབ་པ་ན། ང་ལ་འགྲན་སློང་བ་ལྟ་བུའི་ཕག་ཕྲུག་གི་ཙིར་སྒྲ་ནི་སའི་གོ་
ལ་རིལ་མོའི་སྒང་ནས་ཤུལ་མེད་རྗེས་མེད་དུ་གྱུར་སོང་། དེའི་ཚབ་ཏུ་རང་ཚུགས་མེད་
པར་ཐང་ལ་འགྱེལ་བའི་ཕག་ཕྲུག་དེའི་བེམ་རོ་དང་། ངའི་ལྡིག་ལྕིག་ཏུ་ལྡིང་བར་བྱེད་
པའི་སྙིང་གི་འཕར་ལྡིང་གཉིས་རེད།
ལྷིང་འཇགས་ཀྱི་མཚན་མོ་དེར། ལྷིང་འཇགས་ཀྱི་ཁོང་ནས་སྨིན་པའི་འགྱོད་སྣང་
དང་སྐྲག་སྣང་གཉིས། ངའི་སེམས་ཁོང་དུ་བང་གིས་རྒྱུག་པའི་རྟ་ཕོ་ཆ་ཞིག་དང་འདྲ་
བར་སུ་མགྱོགས་འགྲན་པར་བྱེད་པས། ང་ནི་ཡུན་རིང་བོ་ཞིག་ལ་གྲག་མེད་དུ་འཇིམ་སྐུ་
བཞིན་འགུལ་བ་མེད་པར་ལུས། ང་རང་རང་ཉིད་ལས་ཐར་དུས་དུས་ཚོད་ཅི་ཙམ་འགོར་
བ་སུས་ཤེས། གློ་བུར་གློ་བུར་བྱུང་བའི་དྲན་ཚུལ་དག་ནི་མཚམས་རེར་དེ་འདྲའི་བློ་གྲོས་
11



གཡུ་དྲུག་དཀར་དཔེ་ཚོགས།
དང་ལྡན་པ་ཞིག་སྟེ། ངས་ཕག་ཕྲུག་དེ་ཕག་ལྟོ་བཟོ་བར་གྲ་སྒྲིག་བྱས་པའི་ཆུ་རྒོད་སླ་ང་
ཆེན་པོ་གང་ཡོད་པ་དེའི་ནང་དུ་སྦངས་ཤིང་། བདར་རྡོས་སྤུ་རྣམས་བདར་ཅིང་བྲད་དེ་
གཙང་དག་ཏུ་བཀྲུས་ཚར་དུས་ནམ་ཕྱེད་ཡོལ་ཟིན….
རྗེས་ཀྱི་བྱ་བ་རྣམས་ནི་ང་ལ་དྲན་རྒྱུ་ཅི་ཡང་མི་འདུག དེ་ནི་ཉིན་གསུམ་འགོར་རྗེས་
ཀྱི་མཚན་མོ་ཞིག་ཡིན་ཟེར། རྨོ་མོས་བཤད་པའི་ཕག་ཤ་ཟ་སྐབས་ཀྱི་དགའ་སྣང་དང་
སྐྲག་སྣང་དག་ང་ལ་དྲན་རྒྱུ་མི་འདུག རྨོ་མོས་བཤད་ན་ངས་བཟའ་མི་གང་བོར་ཕག་
ཤ་བགོ་བཤའ་བརྒྱབ་རྗེས། ང་རང་ཁང་ཐོག་ཏུ་ཡིབས་ནས་སོ་ལྟ་བྱས་པ་རེད་ཟེར། རྨོ་
མོས་ད་དུང”ལས་ལེགས་པ་ཞིག་ལ་མཚན་མོ་དེར་ཟླ་ནག་ཆུ་ནག་ཅིག་ཡིན་པས། དུ་
ཁུང་ནས་འཕྱུར་བའི་དུ་བ་དང་སྨག་རུམ་གཉིས་གཞི་གཅིག་ཏུ་འདྲེས་ཏེ་སོ་སོའི་དབྱེ་བ་
གཏན་ནས་འབྱེད་དཀའ”ཟེར། གལ་ཏེ་དེ་ལྟར་མིན་ཚེ། རྗེས་ཀྱི་ཕག་ཤ་ཟོས་པའི་དོན་
དག་ཀྱང་གླེང་ཐབས་ཡོད་མི་སྲིད། རྨོ་མོས་མུ་མཐུད་དུ་མོའི་ཕྲུ་གུ་དག་ནི་སྤྱང་ཕྲུག་ཅིག་
སྤྱང་མའི་མཐའ་ལ་རུབ་པ་བཞིན་མོའི་མཐའ་ལ་རུབ་སྟེ། ཕག་ཤར་སོ་འདེབས་པའི་
རྣམ་པ་དེ་ད་དུང་དྲན་ན་ཡིད་འགུལ་ཐེབས་པ་ཞིག་རེད་ཟེར། ཡིན་ནའང་ང་ལ་དེ་དག་
དངོས་གནས་ཅི་ཡང་དྲན་རྒྱུ་མི་འདུག
སྤོ་བོ་གྲོངས་པའི་ཕྱི་ལོ་སྟེ། ཡང་ན་ང་རང་འཇིག་རྟེན་མི་ཡུལ་དུ་ཡོང་བའི་ནམ་
གུང་དེར་ཟླ་འོད་ཤིན་ཏུ་གསལ་བས། ཨ་ཕས་དེ་ནི་རྟེན་འབྲེལ་ལེགས་པ་ཞིག་ཏུ་བརྩི་
ནའང་། རྨོ་མོའི་སེམས་ཀྱི་གཏིང་རིམ་ཞིག་ཏུ་ཟླ་འོད་ནི་མི་ལ་སྐྲག་སློང་སྤྱད་ལྟ་བུ་ཞིག་
ཏུ་ཆགས་ཚར་འདུག་པས། ཟླ་འོད་གསལ་བའི་མཚན་མོར་མོ་ལ་ཁྱིམ་གྱི་གྲུ་ག་སོ་སོར་
མིག་ཉུལ་བྱེད་པའི་སྲོལ་ཞིག་རྒྱུན་འབྱམས་སུ་གྱུར་ཡོད་པར་བཤད། མཚན་མོ་དེར་
ང་འཇིག་རྟེན་མི་ཡུལ་དུ་ཐོག་མར་ཡོང་དུས་ཀྱང་། རྨོ་མོས་མཉམ་བཞག་མ་བཞག་གི་
མཚམས་ནས་ཁྱིམ་གྱི་གྲུ་ག་སོ་སོར་མིག་ཉུལ་ཞིག་བྱས་སོང་ཟེར། དེ་ནི་ང་ལ་ཨ་ཕས་



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
རྗེ་
བཤད་པ་ཡིན། ཟླ་འོད་ལ་སྐྲག་སྣང་གི་སེམས་པ་འཛིན་པའི་རྨོ་མོས་ངའི་གདོང་གི་
མངལ་རྟགས་གོར་གོར་དེ་ལ་ཞིབ་ལྟ་ཞིག་བྱས་རྗེས " རེད། འཆུག་མེད། འདི་ནི་སྐལ་
བཟང་རེད” ཅེས་ངའི་སྤོ་བོ་མཐོ་རིས་པོའི་མིང་ནས་ང་ལ་ཐེངས་ཤིག་བོས་པས། ངས་ད་
གཟོད་མི་ཡུལ་གྱི་ཆེས་ཐོག་མའི་ངུ་སྐད་དེ་ངེད་ཚང་གི་ཐབ་ཚང་རྙིང་བ་དེའི་ནང་ནས་
བསྒྲགས་པ་རེད། ངུ་སྐད་དེ་ནི་ང་རང་འཇིག་རྟེན་མི་ཡུལ་དུ་ཡོང་བའི་མཚོན་རྟགས་
ཀྱང་ཡིན་ནོ།།
དེ་ནས་བཟུང་ང་དང་ངའི་སྐྱེས་པ་སྔོན་མ་གཉིས་ནི་མི་གཅིག་དང་མིང་གཅིག་གི་
བདག་ཉིད་དུ་གྱུར་སོང་། རྗེས་སུ་ཨ་ཕས་རྨོ་མོ་ལ་ང་ཚོ་དགོན་པའི་བླ་མའི་མདུན་དུ་
ཕྱིན་ནས་ང་ལ་མིང་ཞིག་སློང་བའི་གྲོས་མགོ་བཏོན་པ་ན། རྨོ་མོས“ཕྲུ་གུར་མིང་ཡོད་པ་
མིན་ནམ”ཞེས་བཤད་ཞོར། མོའི་པང་དུ་ཡོད་པའི་ང་ལ་བལྟས་ནས་སྐལ་བཟང་། སྐལ་
བཟང”ཞེས་འབོད་པར་བྱེད་ཟེར། ཨ་ཕས་ད་དུང་ང་ལ། ཁོང་གིས་དུས་ཡུན་རིང་བོ་
ཞིག་ལ་ཁོང་གི་ཕའི་མིང་ནས་ངའི་མིང་ལ་འབོད་པ་དེ་གང་ཞིག་ནས་མི་ནུས་པར་འདུག་
པས། དེ་ལ་ཁོང་གིས་ངའི་མིང་ལ“སྐལ་བྷཞེས་གཅེས་མིང་ཞིག་བཏགས་ཀྱང་། ང་
གོམ་པ་སྤོ་ཤེས་པ་ཙམ་མམ་སྐད་ཆ་བཤད་ཤེས་པ་ཙམ་ནས་“ང་ནི་སྐལ་བྷ་མིན། ང་ནི་
སྐལ་བཟང་ཡིན”ཞེས་གལ་ཏེ་སུ་ཞིག་གིས་ང་ལ“སྐལ་བྷ”ཞེས་བོས་ཚེ་གཏན་ནས་ཨ་
ལན་མི་སྟེར་ཟེར།
རྨོ་མོ་འདས་པའི་ལོ་དེར་ང་རང་ཕོ་ལོ་བཅོ་བརྒྱད་ཡིན། ལོ་དེར་ང་རང་རྒྱང་རིང་
ནང་ལོགས་ཀྱི་གྲོང་ཁྱེར་ཞིག་ཏུ་སློབ་ཆེན་འགྲིམ་བཞིན་ཡོད། ཨ་ཕས་མལ་ཁང་དུ་ཁ་
པར་བཏང་ཡོང་ནས་ང་ལ་རྨོ་མོ་འདས་སོང་ཞེས་བརྡ་སྤྲོད་པའི་མཚན་མོ་དེར། ང་ནི་
གྲོགས་མོ་དང་མཉམ་དུ་སློབ་གྲྭའི་ར་སྐོར་ནང་འཆམ་འཆམ་དུ་ཕྱིན་ཅིང་། གྱེས་ཁར་
13



གཡུ་དྲུག་དཀར་དཔེ་ཚོགས།
ད་དུང་ཕན་ཚུན་དམ་པོར་བསྡམས་ཤིང་མཆུ་སྒྲོས་ལས་ཀ་ར་གཞིབ་པ་བཞིན་ཡུན་རིང་
འཇིབ་འཇིབ་ནས་ཕྱིར་ལོག་མ་ཐག་ཡིན། ཨ་ཕས་ཁ་པར་བཏང་ཡོང་དུས། ངས་གསང་
སྤྱོད་ཁང་དུ་ལུས་ཕུང་བཀྲུ་བཞིན་པའི་སྒང་ཡིན། ངས་ཀྱང་ཁ་པར་གྱི་སིང་སྒྲ་གསལ་
བོར་ཐོས་བྱུང་། དེ་དུས་མལ་ཁང་གི་སྒོ་བརྒྱབ་མེད་པས། ཁ་པར་གྱི་སིང་སྒྲ་ནི་ཁྱམས་
རིང་བརྒྱུད་དེ་ངའི་རྣ་ལམ་དུ་ལྷུང་ཡོང་། དེར་མཐུད་ནས་ང་དང་མལ་ཁང་གཅིག་ཡིན་
པའི་མིག་དམར་གྱིས"སྐལ་བཟང་། སྐལ་བཟང”ཞེས་ངའི་མིང་ནས་བོས་བྱུང་། ངས་
ཁ་པར་གྱི་ཉན་ཆས་རྣ་རྩར་བླངས་པ་ན། ཨ་ཕས“རྨོ་མོ་དེ་རིང་ཕྱི་དྲོ་མ་བདེ་ཐལ། ཁྱེད་
རང་འདས་མཆོད་བསྒྲུབ་པར་ཡོང་མི་དགོས། རྨོ་མོའི་རྗེས་སུ་མ་ཎི་ཚར་འགའ་ཐོན་དང་
དེ་ལས་བཟང་བ་མེད”ཟེར་དུས་སྐད་ཆའི་གདངས་ལ་ལྷོད་ཤ་ཞིག་ཡོངས་སུ་མངོན་འདུག
མི་ཡི་ཚེ་ཐག་ལྟར་ན། རྨོ་མོ་ནི་རབ་ཏུ་སྨིན་ཏེ་སིལ་ཏོག་བཞིན་ལྗོན་རྩེ་ནས་ལྡིག་
སེ་སར་ལྟུང་བ་ལས། སུ་དང་གང་གིས་བཏོགས་ཏེ་ལྷུང་བ་དང་གཏན་ནས་མི་འདྲ། རྨོ་
མོ་ནི་ལོ་དེར་དགུང་ལོ་བརྒྱད་ཅུ་གྱ་དགུ་ལ་སླེབས་ཟིན་པས། ད་ལོ་གཅིག་ལ་བསྡད་ན་
དགུང་ལོ་དགུ་བཅུ་རེད། ང་ཚོའི་ཡུལ་ཕྱོགས་སུ་དགུང་ལོ་དེ་འདྲའི་མཐོན་པོར་བསྡད་
པའི་མི་ཞིག་ད་སྔ་ཡན་ཆོད་དུ་བྱུང་མྱོང་བ་སུ་ལའང་ལབ་རྒྱུ་མེད། མིའི་ཚེ་ཚད་ཀྱི་ངོས་
ནས་བཤད་ཀྱང་། རྨོ་མོ་ཚེ་ཕྱི་མར་འགྲོ་རན་འདུག་པ་ནི་སྨོས་སུ་མེད་མོད། “རྨོ་མོ་མ་
བདེ་ཐལ”ཞེས་བཤད་དུས་ངས་རང་གི་སེམས་འགྱུར་ཚོད་འཛིན་བྱེད་ཐབས་བྲལ། ངའི་
སེམས་པ་ནི་གློ་བུར་འཁྱགས་སིབ་སིབ་ཏུ་གྱུར་ཅིང༌། མིག་ལས་མཆི་མ་ཤ་ར་ར་བབས་
བྱུང་། ནང་སེམས་ཀྱི་ཅི་ཞིག་ཁ་པར་ནང་གི་གཏམ་དེས་ཕྱི་ལ་བཏོན་པ་དང་འདྲ་སྟེ།
ངའི་ལུས་སེམས་གཉིས་ཀ་སྟོང་ཧང་ཧང་དུ་གྱུར་སོང་།
རྨོ་མོ་འདས་པའི་ལོ་དེ་ནི་ངེད་ཚང་ལ་མཚོན་ནས་བཤད་ན་སྐྱིད་སྡུག་མཉམ་བྱུང་
གི་ལོ་ཞིག་ཡིན་ཏེ། ངའི་སྲིང་ཆུང་མ་ལྷ་མོ་གནས་ལ་བྱིན་ནས་རིང་བོ་མ་འགོར་བར་རྨོ་
14



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
མོ་ཚེ་ལས་འདས་པས། ཨ་ཕས་སྲིང་མོ་གནས་ལ་བྱིན་ཚར་ནའང་སྟོན་མོའི་ཆོ་ག་རྗེས་
སུ་བསྣུར་དགོས་བྱུང་། རྨོ་མོ་གཤེགས་པའི་མཚན་མོ་དེ་ནི་ལུགས་རྙིང་གི་ཚེས་པ་བཅོ་
ལྔར་འཁེལ་ཡོད། རྒྱང་རིང་གི་ནང་ལོགས་ཀྱི་གྲོང་ཁྱེར་དེ་ནས་ངས་མཁའ་དབྱིངས་སུ་
ལྟ་དུས། ནང་ལོགས་ཀྱི་གྲོང་ཁྱེར་དེའི་མཁའ་དབྱིངས་ཀྱི་བཅོ་ལྔའི་དུང་ཟླ་ནི་ཕ་ཡུལ་
མཐོ་སྒང་དང་བསྡུར་ཐབས་བྲལ་ཡང་། འོད་མག་མོག་ཅིག་སྤྲོ་བར་བྱེད་པའི་ཟླ་འོད་
ནི་གློག་ཞུན་གྱིས་གསལ་བར་བཏང་བའི་མཁའ་དབྱིངས་ནས་ལྷོད་གྱིག་གེར་བཞུགས་
འདུག ཟླ་འོད་ལ་ཞེད་པའི་རྨོ་མོ་ནི་ཟླ་འོད་གསལ་བའི་མཚན་མོ་དེར་ཁེར་རྐྱང་ངང་
བདེ་ལྡན་གྱི་ཞིང་དེར་ཆས་དགོས། རྨོ་མོ་ནི་ཚེ་གང་བོར་ཟླ་འོད་དང་འབྲེལ་ཐག་གཅོད་
མི་ཐུབ་པའི་མི་ཞིག་ཡིན་པ་འདྲ། ངས་མ་ཎི་ཚར་འགའ་ཁོག་འདོན་བྱས་ནས་རིང་བོ་མ་
འགོར་བར། ངོ་མཚར་བ་ཞིག་ལ་ནམ་མཁའི་ངོ་གདོང་ངང་གིས་འགྱུར་ཅིང་མཐའ་མར་
ཆར་བ་ཟམ་ཟིམ་ཞིག་མཚན་ཀློང་ནས་དལ་བུར་བབས་བྱུང་སྟེ། ངའི་མིག་ལ་ལེ་དབར་
བརྒྱ་ཕྲག་མང་པོའི་ཕ་རོལ་གྱི་མཐོ་སྒང་གི་གྲོང་ཚོ་དེའི་ནམ་མཁར་ཡང༌། སྤྲིན་པོ་སྲབ་
མོ་ཞིག་ཕར་གཡོ་ཚུར་གཡོ་བྱེད་ཅིང་ཟླ་འོད་ཀྱི་མདངས་གཉོམ་ནས་གཉོམ་དུ་གྱུར་པའི་
བརྙན་རིས་ཤིག་ག་ལེ་ག་ལེར་མངོན་བྱུང་། སྣང་བ་ཞིག་ལ་རྨོ་མོས་མུན་ནག་གི་ཀློང་
ནས་ང་ལ་ཅེ་རེར་བལྟས་འདུག འཛུམ་དམུལ་དམུལ་ངང་བལྟས་འདུག
རེད་དེ། རྨོ་མོས་གདོང་ལ་འཛུམ་མདངས་བསྣམས་ནས་བདེ་ལྡན་གྱི་ཞིང་ཁམས་
གང་དེར་ཆས་སོང་།
སྲིང་ཆུང་མ་ལྷ་མོ་གནས་ལ་ཕྱིན་པའི་ཕྱི་ལོར་མོར་མངལ་འཁོར་ཞིང་བུ་མོ་སྙིང་རྗེ་
བོ་ཞིག་སྐྱེས། རྟགས་དང་མཚན་མའི་སྟེང་ནས་སྒྲུབ་བྱེད་དུ་འགྲོ་བ་ཅི་ཡང་བགྲང་རྒྱུ་
མེད་མོད། ལོ་སར་གྱི་སྐབས་སུ་སྲིང་མོས་བུ་མོ་ཁུར་ཏེ་རང་གི་ཕ་ཁྱིམ་ལ་ཕྱག་འཚལ་དུ་
15



གཡུ་དྲུག་དཀར་དཔེ་ཚོགས།
ཡོང་དུས། ཨ་ཕས་ཚ་མོའི་གདོང་ལ་ཡང་ཡང་འོ་བྱེད་བཞིན། སྲིང་ཆུང་མར“འདི་ནི་
ཁྱོད་ཀྱི་རྨོ་མོ་ཡིན་ཁོ་ཐག་ཡིན། བུ་མོ་འདི་སྐྱེས་པའི་མཚན་མོ་དེར་ངས་རྨི་ལམ་ཞིག་
རྨིས་བྱུང་། རྨི་ལམ་དུ་མེ་ཏོག་ཁྲ་ལམ་མེར་བཞད་པའི་རྩྭ་ཐང་ཞིག་ཏུ་རྨོ་མོས་ཁྱོད་ཀྱི་
ལག་པ་ནས་འཇུས་ཏེ་འགྲོ་བཞིན་འདུག”ཟེར། དེ་དུས་ཁ་གྲག་རྒྱུར་མི་དགའ་བའི་ཨ་
མ་ཡང་ང་ཚོའི་ཁ་བརྡའི་ཁྲོད་དུ་བསྲེས་ནས“བུ་མོ་འདི་མ་སྐྱེས་པའི་སྔོན་དུ་ངས་ཀྱང་
རྨི་ལམ་ཞིག་རྨིས་བྱུང་སྟེ། རྨི་ལམ་དུ་རྨོ་མོས་ངའི་ལག་ཏུ་མེ་ཏོག་ཁྲ་ལམ་མེར་བཞད་པ་
ཞིག་བཞག་ནས། འདི་ལྷ་མོར་བྱིན་ཞེས་བཤད་རྗེས་མི་སྣང་བར་ཡལ་སོང”ཟེར། ངས་
སྲིང་མོའི་བུ་མོ་སྟེ་ཚ་མོ་པང་ནས་ཁ་སློང་དུས་མོས་ང་ལ་བལྟས་ནས་མིག་གཉིས་རིག་
རིག་ཏུ་འགུལ་བར་བྱེད་ཅིང་། ལག་པས་ཡང་ཡང་ངའི་སྐེ་ལ་བཏགས་ཡོད་པའི་བ་སོའི་
ཕྲེང་བ་དེར་རེག་ཡོང་། བ་སོའི་ཕྲེང་བ་དེ་ནི་རྨོ་མོས་ང་ལ་བསྐྱུར་པ་རེད། བ་སོའི་ཕྲེང་
བ་དེ་ངའི་སྐེ་རུ་བཏགས་བཏགས་ལ་ཡོད། བ་སོའི་ཕྲེང་བ་དེ་སྐེ་ལ་བཏགས་ཚེ་རྨོ་མོ་ནམ་
ཡང་ང་དང་ཁ་བྲལ་མེད་པའི་སྣང་བ་ཞིག་སྦྱིན་པར་བྱེད། སྲིང་མོ་དང་ཚ་མོ་གཉིས་ཕྱིར་
ལོག་སྐབས་ངས་རང་གི་སྐེ་ཡི་བ་སོའི་ཕྲེང་བ་དེ་ཚ་མོའི་སྐེ་ལ་བསྐོན་ནས་“དེ་རིང་ནས་
བཟུང་ཁྱེད་ཀྱི་ཕྲེང་བ་ཕྱིར་ཁྱེད་ལ་སྤྲད་པ་ཡིན”ཞེས་བཤད་དུས། ཚ་མོའི་ཞོ་ཤ་ཆགས་
པའི་བཞིན་ལ་འཛུམ་ཞིག་ལངས་འདུག་ཅིང་། ང་ལ་ཡང་ཡང་ཕྱི་མིག་སློག་པའི་རྣམ་
འགྱུར་ལ་བལྟས་ན་ཤིན་ཏུ་འབྲལ་མི་འདོད་པ་ཞིག་དང་འདྲ་བས། ང་དང་ཨ་མ་གཉིས་
ཀྱིས་སྲིང་མོ་དང་ཚ་མོ་གཉིས་ཀ་སྡེ་འདབས་བར་དུ་བསྐྱལ་བ་ཡིན། ངས་སྲིང་མོ་དང་ཚ་
མོ་གཉིས་ཀྱི་འགུལ་ཙམ་འགུལ་ཙམ་བྱེད་པའི་རྒྱབ་གཟུགས་ལ་ཅེར་སྡོད་དུས། གློ་བུར་
སེམས་པའི་མཐོངས་སུ་དཀར་ཁུང་ཞིག་བཏོད་པ་དང་འདྲ་བར་འོད་ལམ་མེར་གྱུར་པ་མ་
ཟད། བག་ཕེབས་པའི་ཚོར་བ་ཞིག་གིས་ང་རང་བདེ་འབོལ་ལེར་བཏང་སོང་།
ཨ་ཕས་རྗེས་སུ་སྤོ་བོའི་ཕུང་བོ་ཞུགས་ལ་འབུལ་དུས་ཀྱི་ཞོགས་པ་དེའི་རྣམ་པ་
16



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། -
བཤད་སྐབས། ཕྱིར་དྲན་གྱི་ཚུལ་དུ། ཞོགས་པ་དེར་ནམ་གསལ་མ་གསལ་གྱི་མཚམས་
སུ། ཕ་མཐོ་རིས་པོའི་ཕུང་བོ་ཁོས་ལོ་མང་པོར་སྒྲུབ་སྦྱོང་བྱས་མྱོང་བའི་མཚམས་ཁང་
དེའི་གཡས་ལོགས་སུ་མེ་ལ་བསྒྲོན་པ་རེད། ཐབ་ཁུང་ལས་མཆེད་པའི་དུ་བ་མགོ་མ་ནི་
རླུང་དང་བསེར་བུ་གང་གི་རམ་འདེགས་ལ་མ་བརྟེན་པར། དེ་ལྟར་རང་ཁྱིམ་གྱི་ཕྱོགས་
སུ་དེངས་ནས་ཐལ། རྨོ་མོས་དེ་ནི་ལྟས་བཟང་ཞིག་ཡིན། ཁྱེད་ཀྱི་ཕ་རྒན་སླར་ཡང་རང་
ཁྱིམ་ནས་སྐྱེ་རྒྱུ་ཡིན་པའི་རྟགས་རེད་ཅེས་མིག་ནས་མཆི་མ་ཉིལ་ལེར་བྱེད་ཟེར། ང་ནར་
སོན་དུས་ཀྱང་རྨོ་མོས་མཆི་མ་ཉིལ་ལེར་ཞོགས་པ་དེའི་དྲན་ཚུལ་གླེང་བྱུང་། རྨོ་མོ་དང་
ཨ་ཕས་བཤད་པའི་ཞོགས་པ་དེའི་རྣམ་པ་གཉིས་བར་ཡིག་འབྲུ་གཅིག་གིས་ཀྱང་མི་མང་
མི་ཉུང་བས། རྨོ་མོའི་རྒས་གཉེར་གྱི་ཟབ་ས་རུ་ཞོགས་པ་དེའི་མཁའ་དབུགས་ལ་ཚོར་
རྟོགས་བྱེད་ཐབས་བྲལ་ཡང་། རྨོ་མོས་སྐད་ཆ་དེ་བཤད་སྐབས་ཀྱི་རྣམ་འགྱུར་དང་སེམས་
ཀྱི་འགྱུ་བ་ནི་ད་དུང་ཞོགས་པ་དེའི་མཁའ་དབུགས་ཁྲོད་ལུས་འདུག་པ་ཚོར་ཐུབ།
རྨོ་མོས་ངའི་གདོང་ལ་གཅེས་པའི་འོ་བྱེད་ཀྱིན་ལག་པས་མགོར་བྱིལ་བྱིལ་གཏོང་
དུས། ངས“རྨོ་མོ། རྨོ་མོ། དེས་ན་ཁྱོད་སུའི་རྣམ་ཤེས་ཡིན”ཞེས་དྲིས་པ་ཡིན། །
རྨོ་མོས་ང་ལ་རྒྱང་རིང་གི་རི་བོ་མཐོ་རྒྱུ་མེད་པ་དེ་བསྟན་ནས་“ང་ནི་གན་གི་ཕར་
ནང་ནས་ཡོང་བ་ཡིན”ཟེར། །
"ཁྱོད་ཀྱིས་ཇི་ལྟར་ཤེས་པ་ཡིན།”
ངའི་ཕ་མཐོ་རིས་པོས་ང་ཆུང་དུས་སུ་ཁྱོད་གང་ནས་ཡོང་བ་ཡིན་ཞེས་དྲིས་དུས།
ངས་རི་བོ་གན་བསྟན་ནས། “ང་ནི་རི་བོ་གན་གི་ཕར་ནང་ནས་ཡོང་བ་ཡིན་ཟེར་ཞེས་
བཤད།"
དེས་ན་ཁྱོད་རང་རི་བོ་གན་གི་ཕར་ནང་ནས་འདིར་ཅི་བྱེད་དུ་ཡོང་བ་ཡིན་ནམ།”
དེ་ནི་སྐྱེ་བ་སྔོན་མའི་ཚོགས་གསོག་རེད། ཡང་ན་ངས་ཡུལ་འདི་ཞིག་ལ་སྨོན་ལམ་
17



གཡུ་དྲུག་དཀར་དཔེ་ཚོགས།
བརྒྱབ་ཡོད་ཀྱང་སྲིད།"
''རྨོ་མོ། ཚོགས་གསོག་ཟེར་བ་ཅི་རེད།
དགེ་བ་བསྒྲུབས་པ་ལ་ཟེར།"
''དགེ་བ་བསྒྲུབས་པ་ཟེར་བ་ཅི་རེད།"
"དགེ་བ་བསྒྲུབས་པ་ནི་ལས་ངན་པ་སྤངས་ཤིང་། ལས་བཟང་བོ་བསྒྲུབས་པ་ལ་
ཟེར།"
''དེས་ན་རྨོ་མོས་ལས་ངན་པ་བསྒྲུབས་མྱོང་ངམ།
''མུན་ནག་གི་དུས་སྐབས་དེའི་ནང་ལས་ངན་པ་གཅིག་ཀྱང་བསྒྲུབས་མ་མྱོང་མཁན་
ཞིག་ག་ལ་ཡོད།”
ཁྱོད་ཀྱིས་ལས་ངན་པ་ཅི་ཞིག་བསྒྲུབས་མྱོང་།
''གཞུང་གི་མཛོད་ཁང་ནས་གྲོ་སྐྱེ་མོ་ཆུང་ཆུང་གང་བརྐུས་མྱོང་། ད་དུང་ཁ་རོག་གེར་
ཞིང་ནང་ནས་ཞོག་ཁོག་སླེ་བོ་གང་བསློགས་མྱོང་།”
དེ་ཡང་ལས་ངན་པ་ཡིན་ནམ།”
''ལོས་ཡིན།"
ཕྱིར་དྲན་ཞིག་བྱས་ན། རྨོ་མོ་ནི་སུན་སྣང་གིས་སྟོངས་པའི་མི་ཞིག་ཡིན། ངས་རྨོ་
མོར་ཅི་དྲིས་ཀྱང་མོས་དལ་བྲེལ་མེད་པར་རེ་རེ་བཞིན་ལན་འདེབས་པར་བྱེད་ཅིང་། ད་
དུང་མཚམས་རེར་དྲིས་ལན་ཞིག་ལས་འཕྲོས་ཏེ་གཏམ་རྒྱུད་རེ་ཡང་བཤད་འོངས། རྨོ་
མོས་ང་ལ་ཚེ་འབུམ་ཁ་ཆེ་ཡི་གཏམ་རྒྱུད་བཤད་པ་དེ་ངས་ད་དུང་དྲན་བཞིན་འདུག་སྟེ།
.…ཚེ་འབུམ་ཁ་ཆེ་ནི་ཆུང་དུས་སུ་མི་དབུལ་བོ་དབུལ་ནག་ཅིག་ཡིན་ལ། ཕ་མ་
གཉིས་འདས་རྗེས་ཁྱོད་ཀྱི་སྤོ་བོ་མཐོ་རིས་པོའི་ཕ་རྒན་མཐོ་རིས་པོས་བདག་སྐྱོང་བྱས་པ་
18



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
རེད། དེ་དུས་ང་དང་ཁྱོད་ཀྱི་སྤོ་བོ་མཐོ་རིས་པོ། ད་དུང་ཚེ་འབུམ་ཁ་ཆེ་བཅས་ང་ཚོའི་
ན་ཚོད་ལ་ཆེ་ཆུང་ཆེན་པོ་མི་རྒྱུག་པས་རྩེད་ར་གཅིག་གི་རྩེ་གྲོགས་ཡིན། ཚེ་འབུམ་ཁ་
ཆེ་ནི་དེ་དུས་ནས་བྱིས་པ་བསམ་ནག་ཅིག་ཡིན་ཞེས་བཤད་ཆོག ཁོས་ང་ལ་བརྙས་
བཅོས་ཐེངས་མང་བྱས་མྱོང༌། ཁོས་ང་ལ་བརྙས་བཅོས་བྱེད་ཐེངས་རེར་ཁྱོད་ཀྱིས་སྤོ་བོ་
ངའི་རྒྱབ་རྩར་ལངས་ཏེ་ཁོ་ལ་ཁུ་ཚུར་རེའམ་འགྲམ་ལྕག་རེ་སྦྱིན་སྲིད། རྨོ་མོས་དེ་ལྟར་
བཤད་དུས། ངའི་མིག་ལམ་དུ་ངས་ཚེ་འབུམ་ཁ་ཆེ་ཟེར་བའི་བྱིས་པ་ཞིག་ལ་འགྲམ་ལྕག་
གིས་གཞུས་པའི་སྣང་བརྙན་ཞིག་མངོན་བྱུང་། རྨོ་མོས་ཁྱོད་ཀྱི་སྤོ་བོའི་ཕ་མཐོ་རིས་པོ་
ཡང་སྔགས་རྒན་ཞིག་ཡིན་པས། ཆུང་ངུའི་དུས་སུ་ཁོ་གཉིས་ལ་མཉམ་དུ་རྒྱུན་སྤྱོད་ཀྱི་
ཞལ་འདོན་རིགས་བསླབས་མོད། ཚེ་འབུམ་ཁ་ཆེ་ཡིས་རང་གིས་འདོན་མི་ཤེས་པ་མ་
ཟད་ད་དུང་ཁྱོད་ཀྱི་སྤོ་བོའི་ཁ་གཅོལ་ནས་སྒྲ་ལོག་དོན་ལོག་ཏག་ཏག་འདོན་པས། ཁྱོད་
ཀྱི་སྤོ་བོའི་ཕ་མཐོ་རིས་པོ་ཡང་ཐབས་ཟད་དེ་ཁྱོད་ཀྱི་སྤོ་བོ་ལ་མུ་མཐུད་དུ་ཆོས་ལུགས་ཆོ་
ག་སྣ་ཚོགས་དཔྱིས་ཕྱིན་པ་ཞིག་ཁྲིད་ཀྱང་། ཚེ་འབུམ་ཁ་ཆེ་ར་རྫིར་མི་མངགས་ཀ་མེད་
བྱུང༌། དྲང་མོར་བཤད་ན་ཁྱོད་ཀྱི་སྤོ་བོ་དང་ཚེ་འབུམ་ཁ་ཆེ་གཉིས་ཁྱིམ་གཅིག་ནས་སྐྱེས་
པ་ཡིན་པས། ཁོས་ཁྱོད་ལ་མི་མང་ཚོགས་སར་དེ་ལྟར་རྟ་ལྕག་གིས་འབྲབ་དོན་མེད། རྨོ་
མོས་དེ་ལྟར་བཤད་ཞོར་བདག་གི་གདོང་གི་མངལ་རྟགས་གོར་གོར་དེར་ལག་པས་རེག་
ཙམ་བྱས་སོང་། །
རྨོ་མོས་མུ་མཐུད་དུ། ཚེ་འབུམ་ཁ་ཆེ་ཡིས་རྗེས་སུ་སྟོན་སྐུ་ཞིག་རྐུབ་སྟེགས་བྱས་
ཤིང་། དཔེ་ཆ་སྣ་རིང་ཞིག་གིས་སྣབས་ཕྱིས་བཞིན། ང་ལ་ཆོས་སློབ་མི་འདོད་ཀྱང་
ཁོའི་ཕ་རྒན་གྱིས་བཙན་གྱིས་འཁྲིད་པ་རེད། ངས་དེ་དུས་ནས་དེ་ནི་རྨོངས་དད་ཡིན་པ་
རྟོགས་ནས་དང་ལེན་མ་བྱས། ད་ལྟ་ཡིན་ནའང་དེ་རེད། སུ་ཞིག་གིས་རྨོངས་དད་བྱས་ན་
དེ་རང་ཕམ་པར་བརྒྱག་དགོས་ཞེས་བཙན་ངར་གྱིས་བཤད་ཅིང་། ཚེ་འབུམ་ཁ་ཆེ་ཡིས་
19



གཡུ་དྲུག་དཀར་དཔེ་ཚོགས།
ད་དུང་ང་འདི་བ་ཚང་གིས་གཡོག་ལ་བཀོལ་ནས་ར་རྫི་བྱས་པ་རེད། ད་ནི་སྐྱིན་པ་ལེན་
དགོས་ཞེས་ཁྱོད་ཀྱི་སྤོ་བོའི་སྐེ་ལ་ཞོན་ནས་ཡར་འདེད་མར་འདེད་བྱས་པ་རེད། རྨོ་མོས་
དེ་ལྟར་བཤད་དུས། ཡང་ངའི་མཐོང་ལམ་དུ་ཚེ་འབུམ་ཁ་ཆེ་ཟེར་བའི་མི་ངན་དེ་ངའི་སྐེ་
ལ་ཞོན་ནས་རྫིག་རྫིག་རྔམ་རྔམ་བྱེད་པའི་བཟོ་ལྟ་ཞིག་ཝ་ལེར་ཤར་ཡོང་།
བདག་གི་ཨ་མས་བཤད་ན་རྗེས་སུ་བྱུང་བའི་དོན་དག་དེ་རྣམས་ནི་རྣམ་སྨིན་རེད་
ཟེར། ཚེ་འབུམ་ཁ་ཆེའི་བུ་ཆེ་བ་དགུན་ཁ་ཞིག་ལ་སྡེ་འདབས་ཀྱི་གྲམ་ཆུར་ལྷུང་སྟེ་
འཁྱག་ཤི་ཐེབས་པ་དང་། དེ་ནས་ལོ་གཅིག་མ་འགོར་བར། ཚེ་འབུམ་ཁ་ཆེའི་བུ་ཆུང་
བ་ཡང་རྟ་རྒན་ཞིག་གིས་གཡང་ལ་བརྫངས་སོང་། གསར་བརྗེ་སྐྱིད་ཟེར་བའི་སྨྱོན་མ་
དེ་ལོས་ཤེས། དེ་ཁོའི་བུ་མོ་རེད། ངག་ལྐུགས་ཤིང་རྣ་འོན་ནས་ཕལ་ཆེར་ལོ་བཞི་བཅུ་
འགོར་ཟིན་པ་དེ་རེད། ཨ་མས་དེ་ལྟར་བཤད་དུས་ཤུགས་རིང་ཞིག་འབྱིན་བཞིན་མི་ལ་
སྣོག་རྒྱུ་གཏན་ནས་མང་མི་ཉན་ཟེར། དེ་ནི་ཁ་གྲག་རྒྱུར་མི་དགའ་བའི་ངའི་མ་རྒན་གྱིས་
རྒྱུན་པར་ཁ་ལ་འཕྲེད་ཀྱིས་བཟུང་ཡོད་པའི་གདམ་ངག་ཀྱང་ཡིན།
ལོ་མང་པོ་འགོར་བའི་དེ་རིང་། ང་རང་ཡང་བསྐྱར་ཕ་ཡུལ་དུ་ལོག་ཅིང་། སྤོ་བོ་
སོང་མྱོང་བའི་རྐང་ལམ་དེད་ནས་སྡེ་འདབས་ཀྱི་མཚམས་ཁང་རྙིང་རལ་དེའི་འགྲམ་དུ་
ཕྱིན་པ་ཡིན། མཚམས་ཁང་དེ་ནི་ད་དུང་ཡང་ལོ་རྒྱུས་ཀྱི་དོད་དུ་འགྱེལ་མ་ལངས་ཤིག་
བྱས་ནས་ཁུ་སིམ་མེར་བསྡད་འདུག ངས་མཚམས་ཁང་གི་རྩིགས་པར་རྒྱབ་བསྙེས་ཏེ་
བསམ་གཞིག་གི་གཤོག་པ་མཐར་ཇི་ལྟར་བཅད་ཀྱང་། སྐྱེ་བ་སྔོན་མའི་འདས་རྐྱེན་ནི་
ཡིད་ལ་རབ་རིབ་ཙམ་ཡང་འཁོར་རྒྱུ་མ་བྱུང་། ཡིན་ཡང་ང་ལ་གློ་བུར་བསམ་ཚུལ་ཞིག་
སྐྱེས་པ་ནི། སྤོ་བོའི་ཤི་རྐྱེན་ནི་དོན་དུ་ཁོང་གིས་ཕུང་བོ་ཞིག་བརྗེས་འདོད་པ་ལས་རྒྱུ་རྐྱེན་
གཞན་གང་ཡང་མེད་ཀྱང་སྲིད་ཅེས་པ་དེའོ།། ངས་དེ་ལྟར་དྲན་པ་ན་ལྗིད་ཏིག་གེའི་ཁུར་
20



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
བོ་ཞིག་ཐང་ལ་ཕོག་པ་དང་འདྲ་བར། ལུས་སེམས་གཉིས་ཀ་ངང་ངམ་ཤུགས་ཀྱིས་ཡང་
ཟོར་རེར་བུད་སོང་། ང་རང་རྣང་ཞིང་གི་ཐེམ་པ་བརྒལ་ཏེ་མདུན་དུ་ཕྱིན་ཅིང་། ལག་
གཡས་དཔྲལ་ངོས་སུ་བཙུགས་ཏེ་མེ་ཕུང་ཞིག་དང་མཚུངས་པའི་ཉིན་བྱེད་ལ་ཡུན་རིང་
ཅེར། མིག་ལ་གཙེས་པའི་ཉིན་བྱེད་ཀྱིས་ཀྱང་ང་ལ་འགུལ་མེད་དུ་ཅེར་འདུག དེ་ནས་
ངས་མིག་ཟུང་ཟུམ་ཙམ་ཟུམ་ཙམ་བྱས་རྗེས། མཐོང་ལམ་དུ་སྔོ་ལྟེམ་སེར་ཡོད་པའི་ལོ་
ཏོག་གི་ཚོགས་ལ་མིག་གཡེང་ཞིག་བྱས། དེ་དུས་གར་ཡོང་ཆ་མེད་ཀྱི་རླུང་བུ་ལྡོམ་པོ་
ཞིག་བསིལ་བསིལ་དུ་ལྡང་བ་ན། སེར་ལམ་ལམ་བྱེད་པའི་ལོ་ཏོག་གི་ཚོགས་ཟླ་དྲུག་པའི་
ཞིང་ཐང་དུ་རྒྱ་མཚོའི་རླབས་བཞིན་ཤིག་ཤིག་ཏུ་གཡོས་བྱུང་།
21



གཡུ་དྲུག་དཀར་དཔེ་ཚོགས།
1986ལོའི་ཆར་ལཱ།
དེ་ནི་སྤྱི་ལོ1986ལོ་ཡིན།
ལོ་དེར་བཀྲ་ཤིས་ནི་ལོ་དགུ་ལ་སོན་ཙམ་གྱི་བྱིས་པ་ཞིག་ཡིན།
ལོ་དེར་བཀྲ་ཤིས་ནི་སློབ་ཆུང་ལོ་རིམ་གཉིས་པའི་ཐེམ་པར་གོམ་པ་སྤོས་མ་ཐག་གི་
སློབ་ཆུང་སློབ་མ་ཞིག་ཡིན།
བཀྲ་ཤིས་མལ་ལས་ལངས་མ་ཐག ཟི་ལིང་དུ་ཡོད་པའི་ཁུ་བོས་རང་ལ་འཚམས་
རྟགས་སུ་ཉོས་ཡོང་བའི་ཆར་ལྭ་དེ་གོན་རྩིས་བྱས་ཀྱང་། ཨ་མས”ཕྱི་རོལ་ཏུ་ཆར་ཐིགས་
ཙམ་ཡང་འབབ་ཀྱིན་མེད་པས་ཁྱོད་ཀྱིས་ཆར་ལྭ་གོན་ནས་ཅི་བྱ་ཞེས་བཤད་པས། བཀྲ་
ཤིས་ཀྱིས་ནམ་མཁའི་མཐོངས་སུ་ཡང་ཡང་ལྟ་བཞིན་འཐད་ལ་མི་འཐད་ངང་ཆར་ལྭ་དེ་
དཔེ་ཁུག་ཏུ་བཅུག་རྗེས་སློབ་གྲྭར་ཕྱིན།
22



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
བཀྲ་ཤིས་ཀྱིས“དེ་རིང་ཅིའི་ཕྱིར་ཆར་བ་མ་བབས་པ་ཡིན་ནམ”སྙམ་བཞིན་ཕངས་
སེམས་དང་བཅས་སློབ་གྲྭར་འགྲོ་དུས། རྒྱབ་ཕྱོགས་ནས་མི་ཞིག་གིས་ཁོའི་མིང་ནས་
འབོད་ཀྱིན་འདུག ཁོ་རང་ཁ་ཕྱིར་འཁོར་ནས་ལྟ་དུས་དེ་ནི་རང་དང་འཛིན་གྲྭ་གཅིག་
པའི་སློབ་གྲོགས་སྟོབས་ལྡན་རེད། སྟོབས་ལྡན་གྱིས"ང་ལ་ཅུང་ཟད་སྐུགས་རོགས”ཞེས་
སྐད་རྒྱག་ཞོར་ཁོའི་ཕྱོགས་སུ་བརྒྱུགས་ནས་འོང་བཞིན་འདུག བཀྲ་ཤིས་དང་སྟོབས་
ལྡན་གཉིས་སྡེ་འདབས་ཀྱི་རྐང་ལམ་ཨ་ཀྱོག་པ་ཀྱོག་དེ་བརྒྱུད་ནས་ལམ་འགྲམ་གྱི་གད་པ་
དེའི་ཁར་སླེབས་སྐབས། བཀྲ་ཤིས་ཀྱིས་སྟོབས་ལྡན་ལ“དེ་རིང་ཆར་བ་འབབ་སྲིད་དམ།
ཞེས་དྲིས། སྟོབས་ལྡན་གྱིས་ཤར་རིའི་རྩེ་རུ་འོད་ཀྱི་ཟེར་མ་ལམ་ལམ་སྤྲོ་བའི་ཉི་གཞོན་ལ་
ཐེངས་ཤིག་ཅེར་རྗེས། ཚིག་ཐག་ཆོད་པོའི་སྒོ་ནས“དེ་རིང་ཆར་བ་འབབ་རྒྱུ་མ་རེད”ཅེས་
ལན་བཏབ། སྐད་ཆ་དེས་བཀྲ་ཤིས་ཀྱི་རེ་བའི་མེ་ལྕེའི་སྟེང་དུ་ཆུ་འཁྱག་ཟོ་གང་བླུགས་པ་
ལྟར་སེམས་པ་འཁྱག་སིབ་སིབ་ཏུ་བཏང་། བཀྲ་ཤིས་ཀྱིས“ཆར་བ་ཞིག་ཀྱང་མི་འབབ་
པ་ཅི་ཡིན་ནམ”ཟེར། སྟོབས་ལྡན་གྱིས་བཀྲ་ཤིས་ཀྱི་བསམ་དོན་མ་རྟོགས་པར”ཆར་བ་
བབས་ནས་ཅི་བྱེད་ཨང”ཟེར།
ང་ནི་ཆར་བ་བབས་ན་དགའ།”
"ང་ནི་ཆར་བ་མ་བབས་ན་དགའ།”
“གནམ་རྒན་མ། ཆར་བ་ཞིག་འབབ་རོགས།”
གནམ་རྒན་མ། ཆར་བ་ཞིག་མི་འབབ་རོགས།”
"ཆར་བ་བབས་ན་བཟང་།།
ཆར་བ་མ་བབས་ན་བཟང་།
བཀྲ་ཤིས་ཀྱིས་ཅི་བཤད་ལ་སྟོབས་ལྡན་གྱིས་ལྡོག་ཕྱོགས་ནས་བཤད་འོངས་པས།
བཀྲ་ཤིས་རབ་ཏུ་ཁྲོས་ཏེ། ''སྟོབས་ལྡན་སྣ་འབིགས་ཁྱོད་ཀྱི་ཨ་བ་ཨ་མ། ཅི་རེད། བསམ་
23



གཡུ་དྲུག་དཀར་དཔེ་ཚོགས།
གཟས་ནས་ང་ལ་སྙད་རྐོ་བ་ཡིན་ནམ” ཟེར། །
སྟོབས་ལྡན་ཡང་རང་དགར་ཁ་རོག་གེར་སྡོད་མཁན་ཞིག་མིན་པ་འདྲ། "བཀྲ་ཤིས་
ཐོད་འབུར། ཆར་བ་བབས་ནས་རོ་བྱེད་དམ”ཟེར། །
སྟོབས་ལྡན་གྱི་དམོད་ཚིག་དེ་ཐོས་མ་ཐག བཀྲ་ཤིས་ནི་རྒྱུག་ཐེངས་ཤིག་གིས་སྟོབས་
ལྡན་གྱི་གན་དུ་བརྒྱུགས་ཤིང་། འཛིན་ཐེངས་ཤིག་གིས་སྟོབས་ལྡན་གྱི་སྐྲ་ལོ་ནས་བཟུང་
བྱུང་། ''ད་ཁྱོད་ཀྱིས་དེ་ལྟར་ཤོད།” ཁོས་སྟོབས་ལྡན་གྱི་སྐྲ་ལོ་ནས་བཟུང་སྟེ་མགོ་བོ་མར་
མནན་པ་ན། སྟོབས་ལྡན་གྱི་ཡར་སྔོན་གྱི་ཁེངས་ཉམས་ཡོངས་སུ་ཤོར་འདུག་ནའང་། ཁ་
ནས་ད་དུང་ཆར་བ་འབབ་མི་འབབ་དེ་ཁྱོད་ལ་འབྲེལ་བ་ཅི་ཡོད། ངས་ཆར་བ་མ་འབབ་
ཅེས་བཤད་པ་མ་གཏོགས་ཁྱོད་ཀྱི་གཅིན་མ་འབབ་ཅེས་བཤད་པ་ཡིན་ནམ”ཟེར། །
“ཁྱོད་ཀྱིས་ངེས་པར་དུ་ཆར་བ་འབབ་རོགས་ཞེས་བཤད་དགོས།”
“མི་བཤད།"
"མི་བཤད་དམ།”
བཀྲ་ཤིས་ཀྱིས་སྟོབས་ལྡན་གྱི་སྐྲ་ལོ་ནས་ཤུགས་ཀྱིས་འཐེན་པ་ན། སྟོབས་ལྡན་གྱིས་
ན་ཟུག་མ་བཟོད་པར། ''ཨ་ཚ། ཨ་ཚ། ཆར་བ། ཆར་བ་འབབ་རོགས”ཞེས་བཤད།
''ཆར་བ་བབས་ན་བཟང་ཞེས་བཤད་རོགས།”
''མི་བཤད།"
“མི་བཤད་དམ།”
བཀྲ་ཤིས་ཀྱིས་སྔར་བཞིན་སྟོབས་ལྡན་གྱི་སྐྲ་ལོ་ནས་ཤུགས་ཀྱིས་འཐེན་བཞིན“ཁྱོད་
ཀྱིས་བཤད་རྒྱུ་ཡིན་ནམ་མིན”ཟེར། །
སྟོབས་ལྡན་གྱིས་” ཨ་ཚ། ཨ་ཚ། ཆར་བ། ཆར་བ་བབས་ན་བཟང”ཞེས་བཤད།
སྐབས་དེར་རྐང་ལམ་གྱི་སྣེ་རུ་དགེ་རྒན་རྒྱ་མཚོ་སློབ་གྲྭའི་ཕྱོགས་སུ་འོང་བཞིན་
24



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། །
ཡོད་པས། བཀྲ་ཤིས་ཀྱིས་སྟོབས་ལྡན་གྱི་སྐྲ་ནས་བཏང་སྟེ་གཉིས་ཀ་གཅིག་ལས་གཅིག་
མགྱོགས་ཀྱིས་སློབ་གྲྭའི་ཕྱོགས་སུ་བརྒྱུགས་སོང་། ཁོ་གཉིས་ཀ་སློབ་གྲྭའི་ར་སྐོར་ནང་
དུ་འབྱོར་དུས། སྔོན་ལ་སླེབས་པའི་སློབ་གྲོགས་ཚོས་ལག་ཏུ་རྡོ་འཇོང་རེ་ཐོགས་ཏེ་ཐང་
ལ་ཡི་གེ་འབྲི་བཞིན་འདུག བཀྲ་ཤིས་དང་སྟོབས་ལྡན་གཉིས་ཀྱང་སློབ་གྲོགས་དེ་དག་
གི་གྲས་སུ་བཙངས། སློབ་གྲོགས་ཚོས་དགེ་རྒན་རྒྱ་མཚོ་སླེབས་པ་མཐོང་བས་མགོ་བོ་
བསྒྱུར་ནས། 'ཀ་བ་ཀ་བ་ཁ་བ་ཁ་བ”ཞེས་ངག་ལ་སྐྱོར་བཞིན་སུ་མགྱོགས་འགྲན་པ་ལྟར་
མིང་ཚིག་དེ་དག་ཐང་ལ་འབྲི་ཐུབ་ཐུབ་བྱེད། བཀྲ་ཤིས་གཅིག་པུས་ཐང་ལ་ཡི་གེ་འབྲི་
ཞོར་སྤྲིན་བྱིའུ་མགོ་ཙམ་ཡང་མེད་པའི་ནམ་མཁར་ཡང་ཡང་ལྟ་བཞིན་འདུག དེ་དུས་
ཞོགས་པའི་ཉི་འོད་ནི་སློབ་ཁང་གི་ཤེལ་སྒོའི་ངོས་སུ་འཕྲོས་ཏེ་ལྡོག་འོད་ལམ་ལམ་འཚེར།
དེས་བཀྲ་ཤིས་ཀྱི་མིག་ལ་གཙེས་ཤིང་ཚ་ལམ་ལམ་བྱེད། །
གྲོ་ཞིང་ཁ་སློབ་ཆུང་ནི་སློབ་གྲྭ་ཆུང་ཆུང་ཞིག་སྟེ། སློབ་གྲྭ་ཆུང་ཆུང་དེར་སློབ་མ་
བཅུ་ཕྲག་ཙམ་ལས་མེད་ལ། དེ་བཞིན་དགེ་རྒན་ཡང་དགེ་རྒན་རྒྱ་མཚོ་གཅིག་པུ་མ་
གཏོགས་མེད། དགེ་རྒན་རྒྱ་མཚོ་ནི་སློབ་གྲྭ་དེའི་སློབ་གཙོ་ཡིན་ལ་དགེ་རྒན་ཡང་ཡིན།
དགེ་རྒན་རྒྱ་མཚོས་སྔ་དྲོའི་སློབ་ཐུན་བཞི་བོའི་རིང་ལ་རྩིས་རིག་དང་བོད་ཡིག་རེས་མོས་
སུ་འཁྲིད་དགོས། ལྕང་སྡོང་གུག་ཏོ་ཞིག་གི་སྐེ་ལ་ཅོང་རྙིང་བཙའ་ཏོ་ཞིག་དཔྱངས་ཡོད་
པ་དེས''ཏིང་ཏིང་”ཞེས་སྒྲ་གཉིས་རེ་གཉིས་རེ་གྲག་དུས་སློབ་ཐུན་འཚོགས་པའི་བརྡ་ཡིན།
དགེ་རྒན་རྒྱ་མཚོ་སློབ་ཁང་དུ་འཛུལ་མ་ཐག་ཅག་ཅག་ཅག་བྱེད་པའི་སློབ་གྲོགས་ཚོ་
ཅག་མེད་སེར་གྱུར། ཁོང་གིས་སློབ་ཚན་གསར་བ་ཞིག་ཁྲིད་ནས་རྫོགས་ལ་ཉེ་དུས་བཀྲ་
ཤིས་ཀྱིས་མིག་གཉིས་གཡོ་བ་མེད་པར་ཕྱི་རོལ་ཏུ་ཅེར་འདུག་པ་མཐོང་བྱུང་། ཁོང་གིས
“བཀྲ་ཤིས་དོན་གྲུབ”ཅེས་ཁོའི་མིང་ཧྲིལ་བོས་ཐེངས་གཉིས་ལ་བོས་ཀྱང་བཀྲ་ཤིས་ཀྱིས་
མ་གོ དགེ་རྒན་རྒྱ་མཚོས་ཁྲིད་ལྕག་ཐོགས་ཏེ་བཀྲ་ཤིས་ཀྱི་གན་དུ་སླེབས་ཤིང་སྐེ་ཁུག་
25



གཡུ་དྲུག་དཀར་དཔེ་ཚོགས།
དེ
ལ་ཁྲིད་ལྕག་གིས་ཅལ་སེ་བརྒྱབ་པ་ན། བཀྲ་ཤིས་གང་ཞིག་ནས་གློ་བུར་སད་པ་ལྟར་ཡར་
ལངས་ཤིང་། མགོ་བོ་ལག་པས་བསྐྱོར་ཏེ་དགེ་རྒན་རྒྱ་མཚོའི་གདོང་ལ་འོག་མིག་གིས་ལྟ་
བཞིན་འདུག
“ཁྱོད་ཀྱིས་སེམས་ལ་ཅི་ཞིག་དྲན་བཞིན་ཡོད།"
“ཅི་ཡང་དྲན་བཞིན་མེད།”
དེས་ན་སྒེའུ་ཁུང་ཕྱི་རོལ་ཏུ་ཅི་ཞིག་ཡོད་དམ།”
ཅི་ཡང་མེད།”
''མེད་དམ།”
མེད།
དགེ་རྒན་རྒྱ་མཚོས་ཁོས་ཕྱི་རོལ་ཏུ་ལྟ་བའི་རྒྱུ་མཚན་རྒྱུ་མ་ཕུག་འདེད་མི་བྱེད་
པར། “ད་ཐེངས་ཁྱོད་ལ་གུ་ཡངས་བཏང་བ་ཡིན། རྗེས་མར་སློབ་ཁྲིད་ལ་ཡག་པོར་
མ་ཉན་ཚེ་ངས་ཁྱོད་ལ་ཆད་པ་ནན་མོ་གཅད་རྒྱུ་ཡིན། ཨེ་གོ་ཐལ”ཟེར། བཀྲ་ཤིས་
ཀྱིས་མགོ་བོ་ཡར་དགྱེ་ནས” ཡ”ཞེས་ལན་བཏབ་རྗེས་སླར་ཡང་མགོ་བོ་སྨད་སོང་།
སྐབས་དེར་དགེ་རྒན་རྒྱ་མཚོ་ཁྲིད་སྟེགས་སྟེང་བུད་དེ་མུ་མཐུད་དུ་སློབ་ཚན་ཁྲིད་ཀྱིན་
འདུག མཇུག་ཏུ་དགེ་རྒན་རྒྱ་མཚོས་སློབ་ཚན་ནང་གི་མིང་ཚིག་འགའ་ནག་པང་སྟེང་
བྲིས་ཏེ་སློབ་གྲོགས་ཚོར་ཚིག་གྲུབ་བཟོ་རུ་བཅུག
“ཐོག་མར་སློབ་གྲོགས་ཚོས་ཆར་བ་ཞེས་པའི་མིང་ཚིག་འདིར་ཚིག་གྲུབ་བཟོ་རོགས།
ཡ། འཇིགས་མེད་ནས་མགོ་རྩོམ་རྒྱུ་བྱོས།”
གྲལ་གཤར་སྔོན་མར་ཙོག་ཡོད་པའི་སློབ་གྲོགས་དེ་ཡར་ལངས་ཏེ། “ཆར་བ་བབས་
ན་གྱོན་པ་རློན་པར་བཏང་འགྲོ་ཟེར།
''རེད། བཟང་གི ”དགེ་རྒན་རྒྱ་མཚོས་དེ་ལྟར་བཤད།
26



A
n
སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
，
དེའི་འཕྲོར་སློབ་གྲོགས་གཅོད་པ་ཡར་ལངས་ཏེ། “ཆར་བ་བབས་ན་ཟམ་པ་ཁུར་
འགྲོ”ཟེར།
“རེད། བཟང་གི''
དེའི་འཕྲོར་སློབ་གྲོགས་སྟོབས་ལྡན་ཡར་ལངས་ཏེ། “ང་རང་ཆར་བ་ལ་མི་དགའ་
ཟེར། །
“ཡ། དེ་ཡང་ཆོག་གི་
དེའི་འཕྲོར་སློབ་གྲོགས་སྒྲོལ་མ་ཡར་ལངས་ཏེ། "ཆར་བ་བབས་ན་ཨ་མ་ལས་ཀར་
འགྲོ་མི་ཐུབ”ཟེར།
''རེད། འགྲིག་གི"
སློབ་གྲོགས་ཚོས་རེ་རེ་བཞིན་ཚིག་གྲུབ་བཟོས་ནས་བཀྲ་ཤིས་ཀྱི་མཚམས་སུ་སླེབས་
དུས། ཁོས“ང་ནི་ཆར་བ་ལ་དགའ། ཆར་བ་བབས་ན་བདག་གིས་ཆར་ལྭ་གོན་ཆོག་
ཟེར། །
དགེ་རྒན་རྒྱ་མཚོས"བཀྲ་ཤིས་ཀྱིས་ཆར་བ་ཞེས་པའི་མིང་ཚིག་འདི ར་ཚིག་
གྲུབ་གཉིས་བཟོས་བྱུང༌། ཁོས་སློབ་ཁྲིད་ལ་ལེགས་པོར་མི་ཉན་པ་དེ་མི་བཟང་།
ཡིན་ནའང་ཁོས་ཚིག་གྲུབ་བཟོས་པ་ཤིན་ཏུ་ལེགས། འདིའི་ཕྱོགས་ནས་ཚང་མས་བཀྲ་
ཤིས་ལ་སློབ་སྦྱོང་བྱོས”ཟེར།
ཕྱི་དྲོ་སློབ་གྲྭ་གྲོལ་རྗེས་སློབ་གྲོགས་ཚོ་སྡེ་འདབས་ཀྱི་རྐང་ལམ་དེའི་སྟེང་དུ་ཐར་
ཐོར་ངང་ཡུལ་དུ་ལོག་བཞིན་ཡོད། དབྱར་གྱི་ཉི་མ་ནི་གནམ་མཐའི་མཚམས་གང་ཞིག་
ཏུ་བཏགས་པ་དང་འདྲ་བར་འགུལ་མེད་དུ་ལུས་པས། མི་ལ་ཉིན་དཀར་ནི་ཤིན་ཏུ་རིང་
བའི་སྣང་བ་སྟེར། གྲོ་ཞིང་ཁ་སྡེ་བ་ནི་ཉིན་ཁར་ཆགས་ཡོད་པས་ཕྱི་དྲོའི་མཚམས་སུ་
སླེབས་ཀྱང་། སེར་ལམ་ལམ་གྱི་ཉི་མས་རི་གྲོང་སྐྱ་བོ་དེ་གཞོབ་ལ་ཁད་བྱེད། ལམ་འགྲམ་
27



གཡུ་དྲུག་དཀར་དཔེ་ཚོགས།
གྱི་གད་པ་དེའི་ཁར་ཐར་ཐོར་དུ་བཞད་པའི་རེ་ལྕག་མེ་ཏོག་དང་། གྲེ་མའི་མེ་ཏོག ད་
དུང་མིང་མི་ཐོགས་པའི་མེ་ཏོག་གཞན་རྣམས་ཀྱང་ཤིན་ཏུ་ཚ་བའི་ཉི་འོད་འོག་ཏུ་མགོ་
བོ་བསྣར་ནས་བཀྲག་མདངས་ཡོངས་སུ་ཤོར། སློབ་གྲོགས་རྣམས་ཀྱང་ཙད་ཀྱིས་ཤིན་
ཏུ་གཙེས་པས། སློབ་གྲོགས་ཕོ་དག་གིས་ཕྱི་ལྭ་ཕུད་དེ་དཔུང་རྗེན་དུ་འགྲོ་བཞིན་འདུག
ཡིན་ནའང་སྐབས་དེར་བཀྲ་ཤིས་ཀྱིས་དཔེ་ཁུག་ལས་ཆར་ལྭ་སེར་པོ་དེ་བཏོན་ཏེ་ལུས་
ལ་གོན་བྱུང་། ཉི་འོད་ཀྱི་འོག་ཏུ་ཆར་ལཱ་དེ་ནི་དེ་ལྟར་ཚོན་མདངས་ཀྱིས་ཀུན་ནས་ཕྱུག་
པ་ཞིག་སྟེ། གྲོ་ཞིང་ཁའི་སྡེ་འདབས་ཀྱི་རྐང་ལམ་ཕྲ་མོ་དེའི་སྟེང་དུ་སེར་ལམ་ལམ་བྱེད།
སེར་ལམ་ལམ་གྱི་ཆར་ལྭ་དེས་སྐྱ་ཐོ་ཐོ་བྱེད་པའི་སློབ་གྲོགས་ཀུན་གྱི་མིག་དབང་ཅིག་
ཅར་དུ་ཕྲོགས་སོང་། སློབ་གྲོགས་ཚོས་བཀྲ་ཤིས་ཀྱི་ཆར་ལཱ་མཐོང་བའི་མོད་ལ། སྔོན་དུ་
སྐྱོད་པ་རྣམས་རྗེས་སུ་བསྣུར་ཞིང་རྗེས་སུ་ལུས་པ་རྣམས་མདུན་དུ་བརྒྱུགས་ཏེ་བཀྲ་ཤིས་
ཕྱི་སྐོར་ནང་སྐོར་བྱས།
སྟོབས་ལྡན་གྱིས་ཁ་སྔོན་ལ་གྲགས་ཏེ། “གོས་ལཱ་འདི་ཡག་པ་ལ” ཟེར་ཞོར་ནག་
ཧྲེང་ཧྲེང་གི་ལག་པ་མདུན་དུ་བསྲིངས་ནས་སེར་ལམ་ལམ་གྱི་ཆར་ལཱར་རེག་རྩིས་བྱེད་
དུས། བཀྲ་ཤིས་ཀྱིས་སྟོབས་ལྡན་གྱི་གདོང་ལ་ལྟ་ཙམ་ཡང་མི་བྱེད་པར་ཕྱི་སྣུར་ཞིག་བྱས་
ཏེ“ཁྱོད་ཀྱིས་ཅི་ཟེར། གོས་ལྭ། འདི་གོས་ལྭ་རེད་དམ”ཞེས་ལྡོག་འདྲི་བྱེད་ཞོར་སྟོབས་
ལྡན་གྱི་མདུན་དུ་བསྲིངས་ནས་འོང་བཞིན་པའི་ལག་པ་བཀག་སྟེ། “ཁྱོད་ཀྱིས་ངའི་ལཱ་
འདི་རྫོབ་རྒྱུ་རེད”ཟེར། སྐབས་དེར་སློབ་གྲོགས་གཞན་རྣམས་ཀྱིས་ཀྱང་ཡིད་སྨོན་ཤོར་
བའི་མིག་མདངས་ཀྱིས། བཀྲ་ཤིས་ཀྱི་སེར་ལམ་ལམ་གྱི་ལྭ་བ་དེར་ལྟ་བཞིན་གཅིག་རྗེས་
གཉིས་མཐུད་དུ་ཁ་གྲག་བྱུང་།
“འདི་གོས་ལྭ་མིན་ན་ཅི་རེད།” དེ་ནི་འཇིགས་མེད་རེད།
“འདི་ཐེར་མ་ཟེར་བ་དེ་མིན་ནམ།” དེ་ནི་ལྷུན་གྲུབ་རེད།
28



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
“ཁྱོད་ཀྱིས་ཐེར་མ་སེར་པོ་ཞིག་མཐོང་མྱོང་ངམ།” དེ་ནི་གཅོད་པ་རེད།
འདི་ནི་པ་ཎ་མ་ཟེར་བ་དེ་མིན་ནམ།” དེ་ནི་སྒྲོལ་མ་རེད། །
སྐབས་དེར། བཀྲ་ཤིས་ཀྱི་གདོང་ལ་གཟི་མདངས་ཤིག་རྣམ་པར་འཚེར་ཏེ་འདི་ནི་
ཁྱོད་ཚོས་ཤེས་པ་ཞིག་མ་རེད”ཟེར། །
འཇིགས་མེད་ཀྱིས། “འཆམ་སྟེགས་སྤྱད་མིན་ནམ།”
ལྷུན་གྲུབ་ཀྱིས། ''མི་ཤེས་རྒྱུ་ཅི་ཡོད། ལྷ་འབེབས་སྤྱད་རེད་ཡ།”
གཅོད་པས། ''དེ་ཡང་མིན་པ་འདྲ།
སྒྲོལ་མས། “བཀྲ་ཤིས། ཁྱོད་ཀྱིས་ཤོད་ཡ། འདི་ཅི་རེད།”
བཀྲ་ཤིས་ཀྱི་གདོང་ལ་བྱིས་པ་ཞིག་ལ་མི་མཛའ་བའི་ཁེངས་ཉམས་ཆེན་པོ་ཞིག་དོད་
དེ། “འདི་ཡང་མི་ཤེས་སམ། འདི་ནི་ཆར་ལྭ་རེད་ཡ། ཁྱོད་ཚོས་ཆར་ལྭ་ཤེས་སམ། ཆར་
ལྭ། ཆར་ལྭ་ཡང་གོ་མ་མྱོང་ངམ”ཟེར།
སློབ་གྲོགས་ཚོས་མཉམ་དུ་མགོ་བོ་ཐེད་དུ་གཡུགས་སོང་། རྣམ་པ་དེར་བཀྲ་ཤིས་
སྔར་ལས་ཀྱང་ཡིད་ཚིམས་པར་གྱུར་ཏེ། “ཆར་ལཱ་ནི་ཆར་བའི་ནང་གོན་རྒྱུ་རེད་ཡ།
ཤེས་སམ”ཟེར།
སྟོབས་ལྡན་གྱིས་ཡང་ཁ་སྔོན་ལ་གྲག་བྱུང༌། ཁྱོད་ཀྱི་ལྭ་བ་དེ་ཆར་ནང་དུ་གོན་རྒྱུ་
ཡིན་ན། ཁྱོད་ཀྱིས་ཙད་པའི་ནང་དུ་གོན་ནས་ཅི་བྱེད”ཟེར། སློབ་གྲོགས་གཞན་རྣམས་
ཀྱང་སྟོབས་ལྡན་གྱི་གཏམ་དེར་ཀུན་ནས་འཐད་དེ་མིག་ཟུང་རིག་རིག་ངང་བཀྲ་ཤིས་ཀྱིས་
ཅི་བཤད་ལ་བསྒུགས་འདུག
སྟོབས་ལྡན་གྱི་གཏམ་དེར་སློབ་གྲོགས་གཞན་ཀུན་འཐད་པ་བྱུང་ནའང་། དེས་
བཀྲ་ཤིས་གྲག་རྒྱུ་མེད་པར་བཏང་སོང་། ཁོས་ཡུད་ཙམ་ལ་ལན་ཅི་ཡང་མི་འདེབས་པར་
བསྡད་རྗེས། མགྲིན་པའི་ནང་བལ་ལོག་ཅིག་འཚང་བ་ལྟར་ངག་ལྐུགས་བཞིན། ”འདི།
29



གཡུ་དྲུག་དཀར་དཔེ་ཚོགས།
འདི། ངའི་ཆར་ལྭ་རེད། ངས་ནམ་གོན་ན་གོན། ཁྱོད་ཚོར་འབྲེལ་བ་ཅི་ཞིག་ཡོད”ཟེར། །
ཆར་ལྭ་བཟོ་བྱེད་ཀྱི་རྫས་ནི་འགྱིག་ལས་གྲུབ་པ་ཡིན་པས། བཀྲ་ཤིས་ཀྱི་ལུས་ཡོངས་
དྲོས་ཏེ་གདོང་དུ་རྔུལ་ཆུ་ཆུ་བཞིན་བཞུར་གྱིན་འདུག ཡིན་ནའང་བཀྲ་ཤིས་ཀྱིས་ཆར་
ལྭ་ཕུད་པའི་བཟོ་ལྟ་ཙམ་ཡང་མེད་པར། གྲོ་ཞིང་ཁའི་སྡེ་འདབས་སུ། སེར་ལམ་ལམ་
གྱི་ཉི་འོད་འོག་སེར་ལམ་ལམ་གྱི་ཆར་ལཱ་དེ་གོན་ནས་ཧ་ཅང་འགྱིང་ཉམས་ཀྱིས་ལངས་
འདུག རིམ་གྱིས་ཉི་མ་ནུབ་རིའི་ཕང་དུ་གཤེགས་ལ་ཉེ་བས། སློབ་གྲོགས་ཚོས་ཁོར་མུ་
མཐུད་དུ་ཆར་ལཱའི་སྐོར་མི་གླེང་བར། རེ་རེ་བཞིན་ཕྱི་མིག་སློག་གིན་སྔ་གཞུག་བྱས་ནས་
མདུན་དུ་བརྒྱུགས་སོང་། བཀྲ་ཤིས་གཅིག་པུས་རྐང་ལམ་ཕྲ་མོའི་སྟེང་ཁ་ནས་སི་ལི་རྒྱག་
ཞོར་ཕར་གཡེང་ཚུར་གཡེང་ངང་དལ་བྲེལ་མེད་པར་སྐྱོད་གྱིན་འདུག
ལོ་དེ་ནི་གྲོ་ཞིང་ཁའི་ཡུལ་མི་རྣམས་ལ་མཚོན་ན་ནམ་ཡང་བརྗེད་མི་སྲིད་པའི་ལོ་
ཞིག་ཡིན། ལོ་དེའི་ཐན་པས་ཡུལ་ཕྱོགས་དེར་ལོ་རྒྱུས་ཀྱི་ཟིན་ཐོ་གསར་བ་ཞིག་བསྐྲུན།
ཐན་པ་བྱུང་བའི་ལོ་དེར་སྡེ་མི་ཀུན་གྱི་རེ་བ་ཉག་གཅིག་པུ་སྔགས་རྒན་རིག་འཛིན་ལ་
གཏད་འདུག སྡེ་དཔོན་ནམ་བཀྲ་ཤིས་ཀྱི་ཨ་ཕ་སྔགས་རྒན་རིག་འཛིན་གྱི་མཚམས་
ཁང་དོག་མོ་དེའི་གོ་འདབས་སུ་སྐྱིལ་ཀྲུང་དུ་བསྡད་དེ། “ཨ་ཁུ་རིག་འཛིན་ལོ་ལོ། ད་
བཀོད་པ་ཞིག་མ་འཐེན་ན་ད་ལོར་འབྲུ་སྤར་མོ་གང་ཡང་བསྡུ་ཐུབ་རྒྱུ་མ་རེད”ཟེར་དུས།
ཚ་ཐབ་སྟེང་ནས་རས་ལྭ་དམར་སྨུག་རྙིང་ལྡིག་ཅིག་གཡང་ཤམ་བྱས་ཤིང་། རལ་བ་སྦོམ་
པོ་དེ་མགོ་ལ་དཀྲི་བཞིན་པའི་སྔགས་རྒན་རིག་འཛིན་གྱིས། “འོ་ལེ། དོ་ཚིགས་ཀྱི་ཐན་པ་
འདི་ཅི་རེད། ངས་ཀྱང་ཁ་ཏོན་མ་བྱས་པའི་བསམ་པ་ཞིག་མེད། ད་ཁྱོད་མ་འཚུབ་དང་།
ངས་མོ་ཞིག་འདེབས”ཟེར་ཞོར་ཁ་མདོག་ཀྱང་མི་ཤེས་པའི་ཕྲེང་བ་དེ་མཛུབ་བར་ནས་
ཡར་འདེད་མར་འདེད་ལན་འགའ་བྱས་ཤིང་། དེ་ནས་གླེགས་ཐུམ་གྱི་ཁུད་དུ་གཅུད་པའི་
30



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
མོ་དཔེ་སྣ་ཐུང་དེ་ཕར་སློག་ཚུར་སློག་ཅིག་བྱས་རྗེས། བྲེལ་ཉམས་དང་བཅས་ཚ་ཐབ་
སྟེང་ཅེར་འདུག་པའི་སྡེ་དཔོན་ལ“བཅའ་བ་རིམ་གྲོ་ཞིག་བསྒྲུབ་དགོས་པ་འདྲ་ཟེར། སྡེ་
དཔོན་གྱིས་སྔགས་རྒན་རིག་འཛིན་གྱི་གཏམ་བཤད་མ་ཚར་གོང༌། ''ཨ་ཁུ་རིག་འཛིན་
ལོ་ལོ། ད་ཁྱོད་ཀྱིས་ལྟོས། ངས་ཅི་ཤེས། ཁྱོད་ཀྱིས་ཅི་བཤད་ན་དེ་ཡིན”ཞེས་བཤད་པ་ན།
དེས་ན་ཚེས་པ་དགུ་ལ་ཀླུ་གཏོར་ཞིག་འཕེན་རྒྱུ་བྱོས། གཅིག་གཉིས་གསུམ་བཞི་ལྔ།
རེད། ད་དུང་ཉིན་ལྔ་འདུག དེའི་རིང་ལ་གྲ་སྒྲིག་ཅིག་བྱོས”ཟེར་བ་ན། སྡེ་དཔོན་གྱིས་
སྔགས་རྒན་རིག་འཛིན་ལ་བདེ་མོ་བཞག་རྗེས་འཕྲལ་དུ་བུད་སོང་།
དེ་ཡང་ཉི་འོད་སེར་ལམ་མེར་འཕྲོ་བའི་ཉིན་མོ་ཞིག་རེད། ཁོར་ཡུག་ཀུན་ཙད་
པས་མནར་ཏེ་ཕག་རྒན་ཞིག་དང་འདྲ་བར་གཉིད་ལ་ཤོར་འདུག གྲོ་ཞིང་ཁ་སློབ་ཆུང་
གི་སློབ་ཁང་ཞིག་ཏུ་དགེ་རྒན་རྒྱ་མཚོས། “མཁས་པ་སློབ་པའི་དུས་ན་སྡུག །བདེ་བར་
སྡོད་ལ་མཁས་མི་སྲིད། །”ཅེས་ས་སྐྱ་ལེགས་བཤད་ཀྱི་ཚན་པ་ཞིག་སློབ་གྲོགས་ཚོར་ཁྲིད་
ཀྱིན་འདུག་ལ། སློབ་གྲོགས་ཚོའི་གདོང་ལ་སྐྱིད་ལུག་གི་ཉམས་ཤིག་ཤར་ཞིང་། “མཁས་
—པ—སློབ—པའི—དུས—ན—སྡུག ། བདེ —བར—སྡོད—ལ– མཁས——
མི—སྲིད། །”ཅེས་གདངས་ཇེ་རིང་དུ་བཏང་ནས་གྱེར་གྱིན་འདུག ཡིན་ནའང་བཀྲ་
ཤིས་ཀྱི་གདོང་ལ་རྣམ་ཀུན་ལས་ཀྱང་རྣམ་རིག་ཅིག་རྒྱས་ཤིང་། མིག་གཉིས་རིག་རིག་
ངང་སྒེའུ་ཁུང་གི་ཕྱི་རོལ་ཏུ་ཤོར། ཁོའི་མཐོང་ལམ་དུ་མངོན་པ་ནི་ཕ་གིའི་ཞིང་ནང་
གི་སྐྱེས་ཚད་ཤིན་ཏུ་དམའ་བའི་ལོ་ཏོག་རེད། ཁོས་རང་གི་མཐོང་ལམ་མུ་མཐུད་དེ་རྒྱ་
བསྐྱེད་པ་ན། རྒྱང་རིང་གི་གནམ་མཐའི་མཚམས་སུ་ཉི་འོད་ཀྱིས་ནམ་མཁའ་དང་ས་
གཞི་མེ་རུ་སྦར་གྱིན་འདུག བཀྲ་ཤིས་ཀྱི་སེམས་སུ་ཆར་བ་ཞིག་འབབ་རྒྱུ་ན་ཅི་མ་རུང་
སྙམ། ཁོས་དེ་ལྟར་སྙམ་པ་དང་། སེམས་པ་རྟོགས་བཟོའི་ཁྲོད་ཀྱི་ཆར་ཀློང་དུ་ཤོར་སོང་།
སྐབས་དེར་ཁོའི་མིག་ལམ་དུ་རང་གིས་ཀྱང་ཡིད་སྨོན་བྱེད་པའི་སློབ་གྲོགས་བཀྲ་ཤིས་
31



གཡུ་དྲུག་དཀར་དཔེ་ཚོགས།
ཤར་བྱུང༌། སློབ་གྲོགས་གཞན་རྣམས་ཀྱི་ལྭ་བ་ཆར་གྱིས་བརླན་ཞིང་ལཱ་འདབས་ནས་ཆུ་
ཐིགས་ཙ་ར་ར་བྱེད་ཀྱང་། བཀྲ་ཤིས་ཀྱིས་ཆར་ལྭ་གྱོན་ནས་ཧ་ཅང་ཁེངས་ཉམས་ཀྱིས་
བསྐྱོད་ཅིང་། བཀྲ་ཤིས་ཀྱི་ཁ་ནས།”ཆར་བ་ཤུགས་ཀྱིས་འབབ་རོགས། བོབས་ཡ། ཆར་
བ་བོབས་ཡ”ཞེས་ས་ལྡིང་གནམ་ལྡིང་བྱེད་ཀྱིན་འདུག བཀྲ་ཤིས་ཀྱི་ཆར་ལཱ་ནི་སློབ་
གྲོགས་ཚོས་ཡིད་སྨོན་བྱེད་ས་ཡིན་ལ། བཀྲ་ཤིས་ཀྱིས་ཡིད་སྨོན་བྱེད་ས་ནི་སློབ་གྲོགས་
ཚོའི་མིག་ཟུང་ཡིན། སློབ་གྲོགས་ཚོས་ཁོ་ལ་ཡིད་སྨོན་བྱེད་པའི་མིག་ཟུང་དེར་འགུག་
ཤུགས་ཡ་མེད་ཅིག་འདུག ཆར་ཀློང་ཁྲོད་བཀྲ་ཤིས་ཀྱི་ཆར་ལཱ་སེར་ལམ་ལམ་སེར་ལམ་
ལམ་བྱེད་ཅིང་། ཆར་ཐིགས་རེ་རེ་ཁོའི་ཆར་ལཱའི་སྟེང་ནས་མུ་ཏིག་བཞིན་གྲིལ་ཏེ་ཕྱོགས་
བཞིར་ཚོལ། །
“ཆར་བ་བོབས་ཡ། ཆར་བ་བོབས་ཡ། ”ཁོའི་ཁ་ནས་དེ་ལྟར་ཤོར།
“བཀྲ་ཤིས་དོན་གྲུབ། "
སྐད་འགྲགས་དང་བཅས“བཀྲ་ཤིས་དོན་གྲུབ”ཅེས་ཁོའི་མིང་ཧྲིལ་བོས་འབོད་མཁན་
ནི་ནམ་ཡང་དགེ་རྒན་རྒྱ་མཚོ་ཡིན། དགེ་རྒན་རྒྱ་མཚོས་ལག་གི་དཔེ་ཆ་མདུན་ཅོག་
སྟེང་ཁ་བསྒོར་རྗེས་ཐད་ཀར་བཀྲ་ཤིས་གཟས་ནས་སླེབས་བྱུང་། དགེ་རྒན་རྒྱ་མཚོས་བཀྲ་
ཤིས་དོན་གྲུབ་ཅེས་བོས་པའི་སྐད་ཅིག་མ་དེར། ཕྱི་རོལ་གྱི་ཆར་ཀློང་དུ་ས་ལྡིང་གནམ་
ལྡིང་བྱེད་པའི་བཀྲ་ཤིས་དང་སློབ་ཁང་ནང་གི་སློབ་གྲོགས་བཀྲ་ཤིས་གཉིས་གཞི་གཅིག་ཏུ་
འདྲེས། དགེ་རྒན་རྒྱ་མཚོས་རྔུལ་ཆུ་ཕྲོམ་ཕྲོམ་ངང་ཆར་བ་འབབ་མིན་དེར་ཁྱོད་ཀྱིས་ཁ་
ཡ་བྱ་དགོས་སམ། དེ་ནི་ཕ་མ་ཚོའི་བྱ་བ་རེད། ཁྱོད་ཀྱིས་འདོན་རྒྱུའི་དཔེ་ཆ་མི་འདོན་
པར་དེར་ཁ་ཡ་བྱས་ནས་ཅི་བྱེད་ཟེར། ཡིན་ནའང་དགེ་རྒན་རྒྱ་མཚོའི་ཁ་ནས་ཀྱང་ད་
ལོའི་ཐན་པ་འདི་ཨང”ཞེས་འཁང་ར་ལྟ་བུ་ཞིག་བྱེད་ཞོར། ལག་པས་རྔུལ་ཆུ་འབྱིད་
བཞིན་ཕྱི་རོལ་ཏུ་མིག་ཞགས་ཤིག་འཕངས་སོང་།



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཕྱི་དྲོའི་མཚམས་སུ། སྡེ་འདབས་ཀྱི་གད་པ་དེའི་ཁར་སེར་ལམ་ལམ་གྱི་ཅི་ཞིག་
སློབ་གྲོགས་ཚོས་ཕྱི་སྐོར་ནང་སྐོར་བྱས་འདུག དེ་ནི་སློབ་གྲོགས་བཀྲ་ཤིས་རེད། ཁོའི་
གདོང་དུ་རྔུལ་ཆུའི་དོག་པ་རེ་རེ་ཕྲེང་ཐག་ཐོར་བ་དང་འདྲ་བར་འཐོར་གྱིན་འདུག་
ནའང་། རྔུལ་ཆུའི་སྦྱངས་པའི་འཛུམ་མདངས་དེར་སྔར་བཞིན་བཀྲག་མདངས་ཤིག་
འཚེར་ཞིང་གདའ། སྐབས་དེར་སློབ་གྲོགས་ཤིག་གིས། “བཀྲ་ཤིས། ཁྱོད་ཀྱིས་ཆར་ལཱ་དེ་
ངས་ཚོད་ལྟ་ཞིག་བྱས་ན་ཆོག་གམ”ཟེར། དེ་ནི་གཞན་མིན་པར་སྔར་བཞིན་ཁ་སྔོན་དུ་
གྲག་པར་དགའ་བའི་སྟོབས་ལྡན་རེད། སློབ་གྲོགས་གཞན་རྣམས་ཀྱིས་བཀྲ་ཤིས་ཀྱིས་
སྟོབས་ལྡན་ལ་ལན་ཅི་ལྟ་བུ་ཞིག་འདེབས་པར་བསྒུགས་འདུག
“ཅི་ཟེར། ངའི་ཆར་ལཱ་ཁྱོད་ཀྱིས་ཚོད་ལྟ་ཞིག་བྱེད་རྒྱུ། ཧ་ཧ་ཧ། བཀྲ་ཤིས་ཀྱིས་
རང་ཉིད་ལ་མི་མཛའ་བའི་ཧབ་དགོད་ཅིག་བྱས་རྗེས། ཁྱོད་ཀྱིས་ས་མ་རུབ་གོང་ནས་རྨི་
ལམ་རྨི་བཞིན་འདུག་གོ་ཞེས་སྐད་གདངས་ཀྱང་ཡུན་ལ་བསྲིངས་ཤིང་། རང་ཉིད་ལ་མི་
མཛའ་བའི་གཏམ་དཔེ་ཞིག་འཐེན་སོང་།
"བཀྲ་ཤིས་ལོ་ལོ།” དེ་ནི་སྟོབས་ལྡན་གྱི་སྐད་རེད།
''ཨ་ཁུ་ལོ་ལོ། ཨ་ཁུ་ལོ་ལོས་ཆར་ལྭ་ཁུགས་སམ།” དེ་ནི་བཀྲ་ཤིས་ཀྱི་སྐད་རེད།
སློབ་གྲོགས་གཞན་རྣམས་ཀྱིས་ཁ་ཁུ་སིམ་མེར་ཁོ་གཉིས་ཀྱིས་ཅི་བཤད་ལ་མཉན་
འདུག།
“འུ་གཉིས་ཀྱི་འདང་།' སྟོབས་ལྡན་གྱི་ཁ་ནས་ཀྱང་བྱིས་པ་ཞིག་ལ་མི་མཛའ་བའི་
སྐད་ཆ་ཞིག་བཤད་བྱུང་།
“ཅི་ཞིག་གི་འདང༌། འདང་ཟེར་བ་ཅི་རེད།“ད་ཐེངས་བཀྲ་ཤིས་ཀྱིས་འདང་ཟེར་
བའི་སྐད་ཆ་དེའི་ནང་དོན་ཧ་མ་གོ་བ་འདྲ།
33



གཡུ་དྲུག་དཀར་དཔེ་ཚོགས།
"འདང་ཟེར་བ་ནི་འདང་། དཔེར་ན་འུ་གཉིས་ཀྱི་འདང་ལྟ་བུ་རེད།”
"ང་ལ་ཆར་ལཱ་ལས་འདང་མེད།”“བཀྲ་ཤིས་ཀྱི་འདང་ཞེས་པའི་ནང་དོན་གཏན་ནས་
ཧ་གོ་མ་སོང་།
སྐབས་དེར་རླུང་ཡང་མོ་ཞིག་དང་བསྡོངས་ནས་མཁའ་དབུགས་དྲོན་པོ་ཞིག་ཁོ་
ཚོའི་བར་དུ་མེ་བཞིན་བསྐྱིལ་བྱུང་། ''ཇི་འདྲའི་ཚིག་པ་ལ། ང་འཚིགས་ནས་ཤི་ཐལ།”
ལྷུན་གྲུབ་ཀྱིས་དེ་ལྟར་བཤད་ཀྱིན་སྔོན་ལ་བུད་སོང་། དེའི་འཕྲོར་འཇིགས་མེད་དང་སྒྲོལ་
མ་སོགས་ཀྱིས་ཀྱང་སྟོབས་ལྡན་ལ་རེ་བ་མེད་པ་ཤེས་པས། ལྷུན་གྲུབ་ཀྱི་རྗེས་བསྙེགས་
ནས་བུད་སོང་། ད་ནི་གྲོ་ཞིང་ཁའི་སྡེ་འདབས་ཀྱི་རྐང་ལམ་ཕྲ་མོ་དེའི་སྟེང་དུ་བཀྲ་ཤིས་
དང་སྟོབས་ལྡན་གཉིས་ལས་ལྷག་མི་འདུག །
སེར་ལམ་ལམ་བྱེད་པ་དེ་བཀྲ་ཤིས་རེད།
སྐྱ་ཐོ་ཐོ་བྱེད་པ་དེ་སྟོབས་ལྡན་རེད།
སྟོབས་ལྡན་གྱིས་”བཀྲ་ཤིས་ལོ་ལོ། ཁྱོད་ཀྱི་ཆར་ལཱ་དེ་ང་ལ་ཚོད་ལྟ་ཞིག་བྱ་རུ་ཆུགས་
དང༌། ངས་ཁྱོད་རང་ཁུར་ནས་ཡུལ་ལ་འགྲོ་ཟེར།
སྟོབས་ལྡན་གྱི་གཏམ་དེས་ཚ་བས་གདུང་བའི་བཀྲ་ཤིས་ཀྱི་སེམས་པ་དལ་བུར་
བསྒུལ་བྱུང་། ཡིན་ནའང་ཁོས་ཐད་ཀར་ཁས་མི་ལེན་པར།“དེས་ན་སྔོན་ལ་ང་ལ་ཕྱག་
ཅིག་འཚོལ་དང་། དེ་ནས་ངས་ཁྱོད་ལ་ཚོད་ལྟ་བྱ་རུ་འཇུག་ཟེར། །
སྟོབས་ལྡན་དགའ་སྟེ་བསྟུད་མུར་བཀྲ་ཤིས་ལ་ཕྱག་གསུམ་འཚལ་སོང་། །
སེར་ལམ་ལམ་གྱི་ཆར་ལྭ་གྱོན་པའི་བྱིས་པ་ཞིག་གིས་བྱིས་པ་གཞན་ཞིག་ཁུར་ཏེ།
གྲོ་ཞིང་ཁའི་སྡེ་འདབས་ཀྱི་རྐང་ལམ་ཕྲ་མོའི་སྟེང་ཁྱར་ཁྱོར་དུ་འགྲོ་བཞིན་པ་ནི་སྟོབས་
ལྡན་རེད། བཀྲ་ཤིས་ནི་བྲན་བདག་ཅིག་དང་མཚུངས་པར་སྟོབས་ལྡན་གྱི་རྒྱབ་ནས་སི་
ལི་རྒྱག་ཅིང་། གདོང་དུ་འཛུམ་མདངས་འདོམ་གང་དཔྱངས་འདུག གོམ་པ་ཁྱར་ཁྱོར་
34



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
སྤོ་བའི་སྟོབས་ལྡན་གྱི་རྣ་འབིགས་འབིགས་དེའི་སྟེང་དུ་རྔུལ་ཆུ་ནི་ཟིལ་བ་བཞིན་འཛུམ་
བྱུང་། ཁོས་དབུགས་ཧལ་ཧལ་དུ་ལེན་བཞིན་བཀྲ་ཤིས་ཁུར་ནས་མདུན་དུ་དཀའ་ཚེགས་
ཀྱིས་སྐྱོད་ཀྱིན་གདའ།
དེ་དུས་སྡེ་མི་ཡོངས་ཀྱིས་འཕེན་འགྱུར་གྱི་ཀླུ་གཏོར་དེར་རང་རང་ས་རུ་གྲ་སྒྲིག་བྱེད་
ཀྱིན་འདུག ཀླུ་གཏོར་དེ་ལ་མི་མཁོ་པ་གཅིག་ཀྱང་མེད་དེ། འབྲུ་སྣ། གོས་སྣ། ཤིང་སྣ།
སྡེ་མི་ཚོས་ལོ་དེའི་ཐན་པ་བཟློག་ཆེད་རང་ལ་ཅི་ཡོད་མ་ཎི་ཁང་དུ་སྐྱེལ་གྱིན་འདུག སྡེ་
དཔོན་གྱིས་གོས་ཆེན་འཁོར་ལོ་མ་ཞིག་གི་ཁ་ནས་གོས་ཤུར་མོ་ཞིག་འདྲ་བཞིན་པའི་སྒང་
དུ།“བཀྲ་ཤིས་ཀྱིས། ཨ་ཕ་ལོ་ལོ། ང་ལ་ཆར་བ་ཞིག་འབབ་ཏུ་ཆུགས། ངས་ཆར་བའི་ནང་
དུ་ཆར་ལྭ་གྱོན་ན་འདོད”ཅེས་ཡང་ཡང་ཞུ་བ་བྱས་སོང་།
སྡེ་དཔོན་གྱིས“ཆར་བ་ནི་སྔགས་རྒན་རིག་འཛིན་གྱིས་ཀྱང་འབབ་ཏུ་འཇུག་མི་ནུས་
ན། ངས་འབབ་ཏུ་འཇུག་ག་ལ་ཐུབ”ཟེར། །
བཀྲ་ཤིས་ཀྱིས། “ཨ་ཕ་ལོ་ལོ། ཨ་ཕ་ལོ་ལོ”ཞེས་ཡང་ཡང་ཞུ་བ་བྱེད།
''ངས་ཁྱོད་ལ་མི་སྐད་བཤད་རུང་ཁྱོད་ཀྱིས་མི་གོ་བ་ཅི་རེད།"
''ཨ་ཕ་ལོ་ལོ། ཨ་ཕ་ལོ་ལོ།
“འདིས་གླེན་བཤད་རྒྱག་པར་ལྟོས་དང་། ངས་ཆར་བ་འབབ་ཏུ་འཇུག་ཐུབ་ན་གོས་
དྲས་ནས་ཅི་བྱེད།”
ཨ་ཕ་ལོ་ལོ་། ཨ་ཕ་ལོ་ལོ།
བཀྲ་ཤིས་ཀྱིས་ཨ་ཕའི་རྒྱབ་ལ་འཇུས་ནས་ཡང་ཡང་བསྐུལ་བྱུང་བས། སྡེ་དཔོན་
གྱི་ལག་གི་གོས་ཆེན་འཁོར་ལོ་མ་དེ་གསེག་ནས་དྲས་སོང་། གོས་ཆེན་གསེག་ནས་དྲས་
སོང་བ་དེས་སྡེ་དཔོན་གྱི་སྙིང་རླུང་སྟོད་ལ་འཚང་དུ་བཅུག 'འདྲེ་ཕྲུག་འདི། ད་ཁྱོད་ལ་
ཆར་དགོས་ན་མ། ཁྱོད་ད"བཀྲ་ཤིས་ཀྱི་གདོང་དུ་ཐལ་ལྕག་གིས་བརྒྱབ་པའི་ཅལ་སྒྲ་དེས་
35



གཡུ་དྲུག་དཀར་དཔེ་ཚོགས།
བསུས་ཡོང་བ་ནི་བཀྲ་ཤིས་ཀྱི་ཨ་མ་རེད། །
“ཁྱོད་ཀྱིས་ཞི་ལུར་གཅར་ནས་ཅི་བྱེད། ཞི་ལུ་ཁུ་ཚུར་ཙམ་ཞིག་ལ་དེ་ལྟར་རྒྱག་
རིན་ཞིག་ཡོད་དམ། ཤོག ཞི་ལུ་འདིར་ཤོག”
བཀྲ་ཤིས་ཀྱི་ཨ་མས་མིག་ནས་མཆི་མ་ཆར་བ་བཞིན་འབབ་པའི་བཀྲ་ཤིས་རང་གི་
གན་དུ་བོས་ཤིང༌། དེ་ནས“ཨ་མས་ཁྱོད་ལ་ཆར་བ་འབབ་ཏུ་འཇུག”ཟེར་བ་ན། བཀྲ་
ཤིས་ཀྱི་ངོ་གདོང་ནམ་མཁའ་བཞིན་དྭངས་ཤིང་། བཀྲ་ཤིས་ཀྱི་མིག་ཆུ་ཡང་ཆར་བ་བཞིན་
འབབ་མཚམས་ཆད་སོང་།
བཀྲ་ཤིས་ཀྱི་ཨ་མས་ཆུ་རྫ་ལས་ཆུ་འགྱིག་ཤོག་ཆེན་པོ་གང་བཅུས་ཤིང་། འགྱིག་ཤོག་
ཆེན་པོ་དེ་ལཱ་བ་སྐམ་བྱེད་ཀྱི་ལྕགས་གདང་དུ་བཏགས་རྗེས“ཞི་ལུ་འདིར་ཤོག”ཅེས་བོས་
བྱུང་། བཀྲ་ཤིས་ཀྱིས་ཨ་མས་ཅི་ཞིག་བྱེད་ཀྱིན་པ་མི་ཤེས་མོད། ཨ་མས་བཀོད་སྒྲིག་ལྟར་
འགྱིག་ཤོག་ཆེན་པོ་དེའི་འོག་ཏུ་འགྲེངས་ནས་བསྡད། སྐབས་དེར་ཨ་མས་འབིག་ཅིག་
འཁྱེར་ཡོང་ནས་འགྱིག་ཤོག་དེར་ཁུང་བུ་ཆེ་ཆུང་མེད་པ་འགའ་བཏོད་པ་ན། ཁུང་བུ་དེ་
དག་ལས་དངོས་གནས་ཆུ་ནི་ཆར་བ་བཞིན་ཤག་ཤག་ཏུ་བབས་བྱུང་། །
“འོ། ཆར་བ་བབས་བྱུང་། ཆར་བ་བབས་བྱུང་།”
བཀྲ་ཤིས་ཀྱིས་ཤག་ཤག་འཇོ་བ་དེ་ནི་ཆར་བ་མིན་པ་ཤེས་ནའང་སེམས་པ་རབ་ཏུ་
དགའ་སྟེ་དགའ་བའི་དགའ་འབོད་བྱེད་ལ། ཨ་མའི་གདོང་དུ་འཛུམ་ཟླ་བ་འདྲ་ཞིག་
ཤར་ནས་བཀྲ་ཤིས་ལ་བལྟས་འདུག སྡེ་དཔོན་གཅིག་པུ་ངོ་གནག་ནས་བཀྲ་ཤིས་དང་
ཁོའི་ཨ་མ་གཉིས་ལ“འདི་གཉི་ག་སྨྱོས་འདུག”ཟེར་ཞོར་ཁང་བ་མར་འཁོར་དེའི་ནང་དུ་
འཛུལ་སོང་།
“འོ། ཆར་བ་བབས་བྱུང་། ཆར་བ་བབས་བྱུང་།།
"འོ། ཆར་བ་བབས་བྱུང་། ཆར་བ་བབས་བྱུང་།”
36



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
བཀྲ་ཤིས་དོན་གྲུབ་ཀྱི་དགའ་འབོད་ཀྱི་སྒྲ་ནི་ཁོ་ཚང་གི་གཞིས་ཀའི་ནང་ཀུན་ཏུ་
ཁྱབ་སོང་།
སྡེ་དཔོན་གྱིས་གོས་ཤུར་མོ་ཞིག་བཟུང་ཞིང" ངོ་མ་འདི་གཉི་ག་སྨྱོས་འདུག”ཅེས་
ཆིག་ལབ་ལྟ་བུ་ཞིག་རྒྱག་ཞོར། ཕྱི་མིག་གིས་ཡང་ཡང་ལྟ་བཞིན་རྒྱ་སྒོ་ཁྲོག་སེ་བརྒྱབ་སྟེ་
བུད་སོང་།
''འོ། ཆར་བ་བབས་བྱུང་། ཆར་བ་བབས་བྱུང་།
“འོ། ཆར་བ་བབས་བྱུང་། ཆར་བ་བབས་བྱུང༌།”
སྔགས་རྒན་རིག་འཛིན་གྱིས་གཏན་ཁེལ་བྱས་པའི་ཉིན་མོ་བཟང་བོ་དེ་དངོས་སུ་
སླེབས་བྱུང༌། །
ཀླུ་གཏོར་འཕེན་པའི་ཉིན་མོ་དེར་སྡེ་བའི་ནང་གི་གསར་བུ་ཚོས། མིའམ་ཀླུ་ཡི་
གཟུགས་སུ་བཞེངས་པའི་གཏོར་མ་ཆེན་མོ་དེའི་སྟེང་དུ་རྒྱན་ཆ་སྣ་ཚོགས་འདོགས་ཀྱིན་
འདུག སྔགས་རྒན་རིག་འཛིན་གྱིས་རས་ལཱ་དམར་སྨུག་དེ་གཡང་ཤམ་བྱས་ཏེ་གཏོར་མ་
ཆེན་པོ་དེར་གཡས་ལྟ་གཡོན་ལྟ་ལན་འགའ་བྱས་རྗེས། གཏོར་མ་ཟེར་བ་རེད། གཏོར་
མ་འདིར་ན་བཟའ་སེར་པོ་ཞིག་ཡོད་ཚེ་ཅི་མ་རུང་། ད་ནི་ན་བཟའ་སེར་པོ་ཞིག་ཆད་
འདུག་ཡ”ཞེས་བཤད་ཅིང་། དེ་ནས་མི་ཚོགས་ལ་གཟས་ནས”སུ་ཚང་ལ་གོས་སེར་པོ་
ཞིག་ཡོད”ཅེས་སྐད་བརྒྱབ་བྱུང་། སྡེ་མི་རྣམས་ཀྱིས་ཕན་ཚུན་བར་པ་ར་པུ་རིག་ངང་གོས་
སེར་པོ་ཡོད་མེད་ཀྱི་གཏམ་འདྲི་ཞིང་། མཐའ་མར་མགོ་བོ་གཡུག་བཞིན་མེད”ཟེར་ཞིང་།
དེ་ནས་ཡུད་ཙམ་ལ་ཚང་མ་ལྷིང་འཇགས་སེར་བསྡད་དེ་སྔགས་རྒན་རིག་འཛིན་
གྱི་གདོང་ལ་ཅེར། སྔགས་རྒན་རིག་འཛིན་གྱི་གདོང་ལ་ཕངས་པའི་ཉམས་ཤིག་
ཤར་འདུག ཁོས་ཁ་ཤ་འཕག་ཙམ་འཕག་ཙམ་གྱིས་ཁེར་ལབ་ལྟ་བུ་ཞིག་བྱས་
37



གཡུ་དྲུག་དཀར་དཔེ་ཚོགས།
སོང་མོད། ཀུན་གྱིས་ཁོའི་ཁ་འཕག་པ་ལས་ཅི་ཞིག་བཤད་པ་གཅིག་གིས་ཀྱང་
མ་གོ སྐབས་དེར་སྡེ་དཔོན་མི་ཚོགས་ཀྱི་གསེང་ནས་འཛུལ་ཡོང་སྟེ" ངེད་ཚང་
ལ་ཆར་ལཱ་སེར་པོ་ཞིག་ཡོད། དེ་ཆོག་གམ”ཟེར། སྔགས་རྒན་རིག་འཛིན་གྱི་
གདོང་དུ་གློ་བུར་འཛུམ་ཆུང་ཞིག་མངོན་ཏེ “སེར་པོ་ཡིན་ནམ། སེར་པོ་ཡིན་
ན་ལོས་ཆོག མྱུར་དུ་འཁྱེར་ཤོག་དང་ང་ཚེས་གཏོར་མ་འཕེན་རྒྱུ་བྱ”ཞེས་
བསྐུལ་བ་ན། སྡེ་དཔོན་ནི་བྱ་ལྟར་འཕུར་ཏེ་སོང་ནས་བྱ་ལྟར་འཕུར་ཡོང་ཞིང་།
བཀྲ་ཤིས་ཀྱི་ཆར་ལྭ་སེར་པོ་དེ་སྔགས་རྒན་རིག་འཛིན་གྱི་ལག་ཏུ་ཕུལ། །
ཆར་ལྭ་སེར་པོ་སེར་ལམ་ལམ་གྱོན་པའི་གཏོར་མ་དེ་གསར་བུ་ཚོས་ཤིང་གི་ཁྲི་ལ་
བསྐྱོན་ཏེ་ལམ་དུ་ཆས། སྔགས་རྒན་རིག་འཛིན་གྱིས་གཏོར་མ་དེ་ལམ་འགྲམ་གྱི་གད་
པའི་ནང་འཕངས་རྗེས་ཕྱིར་མིག་ལྟ་མི་ཉན”ཟེར་བ་ན། གསར་བུ་ཚོས་མགྲིན་གཅིག་
ཏུ“ལགས་སོ་”ཟེར། སེར་ལམ་ལམ་གྱི་གཏོར་མ་དེ་གསར་བུ་ཚོས་ཕྱི་སྐོར་ནང་སྐོར་བྱས་
ཏེ་གྲོ་ཞིང་ཁའི་རུ་བར་བརྒྱུད་དེ་ཁུར་སོང་། སེར་ལམ་ལམ་གྱི་ཉི་འོད་འོག་ཏུ་སེར་ལམ་
ལམ་གྱི་ཀླུ་གཏོར་དེ། དེ་སྔོན་སློབ་གྲོགས་ཚོས་སེར་ལམ་ལམ་གྱི་བཀྲ་ཤིས་བསྐོར་བ་
བཞིན་གསར་བུ་ཚོས་ཕྱི་སྐོར་ནང་སྐོར་བྱས་ནས་འགྲོ་བཞིན་འདུག ཤུལ་དུ་སྔགས་རྒན་
རིག་འཛིན་གྱིས་ཌཱ་རུ་དང་སྦུབས་ཆ་དཀྲོལ་བའི་སྒྲ་བརྗིད་རྔམ་དང་བཅས་བར་མེད་དུ་
གྲག་འོངས་པ་ན། གྲོ་ཞིང་ཁའི་མཁའ་དབུགས་ཁྲོད་དུ་ཡང་བརྗིད་རྔམ་དང་བྲེལ་ཤ་ཞིག་
གིས་ཀུན་ནས་ཁེངས་འདུག །
དེ་དུས་རྒྱང་རིང་གི་གནམ་སའི་མཚམས་ནས་སྤྲིན་པ་རྟ་རྒན་འདྲ་བ་དུ་མ་ལངས་
བྱུང་ལ། དེ་ནས་རྟ་རྒན་ཚོས་སྔོག་མ་གྱེན་ཏུ་གཟེངས་ཤིང་ཡང་ཡང་གསིག་པར་བྱེད།
སྔགས་རྒན་རིག་འཛིན་གྱི་ཌ་རུ་དང་སྦུབས་ཆའི་སྒྲ་ཡང་ཇེ་ཆེ་ནས་ཇེ་ཆེར་གྱུར། བར་
སྐབས་ཤིག་ལ་སྤྲིན་པ་རྟ་རྒན་འདྲ་བ་དེ་ཚོ་གྲོ་ཞིང་ཁའི་བར་སྣང་དུ་ཇེ་ཉེ་ནས་ཇེ་ཉེར་
38



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
སོང་བ་དང་། ལོ་དེའི་ཆར་བ་ཐོག་མ་སྡེ་མི་ཡོངས་ཀྱི་རེ་ལྟོས་གྲངས་མེད་ཁྲོད་མཚར་སྣང་
དང་བཅས་ཤག་ཤག་ཏུ་བབས་བྱུང་།
“འོ། ཆར་བ་བབས་བྱུང་། ཆར་བ་བབས་བྱུང་། “
“འོ། ཆར་བ་བབས་བྱུང་། ཆར་བ་བབས་བྱུང་།
“འོ། ཆར་བ་བབས་བྱུང་། ཆར་བ་བབས་བྱུང་། "
སྡེ་མི་རྣམས་ནི་བྱིས་པ་བསམ་མེད་ཏག་ཏག་དང་འདྲ་བར་ཆར་བའི་ཀློང་དུ་དགའ་
འབོད་དང་ས་ལྡིང་གནམ་ལྡིང་བྱེད་ཅིང་། སྡེ་དཔོན་གྱི་གདོང་གི་སེམས་ཁྲལ་མ་ལུས་ཆར་
བས་བཀྲུས་པ་བཞིན་འཛུམ་ཤིག་ཤིག་ངང“ད་ནི་དགའ་བ་ལ། ད་ནི་སྐྱིད་པ་ལ”ཟེར་
བ་ན། སྡེ་མི་རྣམས་སྡེ་དཔོན་གྱི་སྟེང་དུ་རུབ་ཡོང་སྟེ་ལ་ལས་སྡེ་དཔོན་གྱི་ལག་པ་ནས་
འཇུས་ཤིང་། ལ་ལས་སྡེ་དཔོན་གྱི་རྐང་པ་ནས་འཇུས་ཏེ་མཁའ་ལ་བཀྱགས་ཤིང་སྐྱིད་
པའི་དགོད་སྒྲ་ལྷང་ལྷང་སྒྲོག
དེ་དུས་གྲོ་ཞིང་ཁ་སློབ་ཆུང་ནང་གི་ལྕང་སྡོང་གུག་ཏོ་དེའི་སྐེ་རུ་དཔྱངས་པའི་ཅོང་
རྙིང་བཙའ་ཏོ་དེ་ཧ་ཅང་རྒྱུན་ལྡན་ངང”ཏིང་ཏིང་ཏིང”གྲག་པ་དང༌། སྡེ་འདབས་ཀྱི་
རྐང་ལམ་ཕྲ་མོའི་སྟེང་དུ་བྱིས་པ་འགའ་བརྒྱུགས་ནས་འོང་བཞིན་འདུག ཆེས་སྔོན་
དུ་རྒྱུག་མཁན་དེ་ནི་བཀྲ་ཤིས་རེད། སྟོབས་ལྡན་གྱིས་སྔོན་དུ་རྒྱུག་བཞིན་པའི་བཀྲ་ཤིས་
ལ“ཝེ། བཀྲ་ཤིས། ཁྱོད་ཀྱིས་ཆར་ལཱ་མི་གོན་ནམ། ལེ། བཀྲ་ཤིས”ཞེས་ཡང་ཡང་འབོད་
ཀྱིན་འདུག་ནའང་། བཀྲ་ཤིས་ཀྱིས་སྟོབས་ལྡན་གྱི་འབོད་སྒྲ་རྣ་རྒྱབ་ཀྱི་ཆར་ཀློང་དུ་བོར་
ནས་མདུན་དུ་རྒྱུག་བཞིན་འདུག ཁོས་རང་གིས་རང་ལ་ཞོགས་པར་ཆར་ལཱ་སློབ་གྲྭར་
འཁྱེར་རྒྱུ་བརྗེད་པར་ལེ་བདའ་བྱེད་བཞིན་ཤུགས་ཀྱིས་བརྒྱུགས། ཁོའི་སེམས་ཁོང་དུ་
ཆར་ལྭ་སེར་པོ་དེ་ཁོ་ན་དྲན་བཞིན་འདུག ཆར་ལྭ་སེར་པོ་དེ་ཁོའི་མིག་ལམ་དུ་སེར་
ལམ་ལམ་ངང་མངོན་བྱུང་། ད་ནི་མྱུར་དུ་ཡུལ་ལ་ལོག་ནས་ཆར་ལྭ་ཡིད་ཚིམས་པ་ཞིག་
39



གཡུ་དྲུག་དཀར་དཔེ་ཚོགས།
གོན་ཆོག ད་ནི་སྐྱིད་པ་ལ། ད་ནི་དགའ་བ་ལ། ཆར་ཞོད་ཆེན་པོ་དེའི་ཁྲོད་དུ་བཀྲ་ཤིས་
ནི་གློག་ཞགས་ཤིག་དང་འདྲ་སྟེ། ཁོ་ནི་རྐང་ལམ་ཕྲ་མོ་དེའི་སྟེང་ནས་འཕུར་མ་ལྡིང་གིས་
འོང་བཞིན་འདུག འཕུར་མ་ལྡིང་གིས་རྐང་ལམ་ཕྲ་མོ་དེད་ནས་ལམ་འགྲམ་གྱི་གད་པ་
དེའི་ཁར་སླེབས་དུས། བཀྲ་ཤིས་རྡོག་འདྲེད་ཤོར་ཐེངས་ཤིག་གིས་གད་པ་དེའི་ནང་དུ་
ཡེར་སོང་། ཁོའི་མིག་ལམ་དུ་ཆར་ལྭ་སེར་པོ་དེ་ནི་སེར་ལམ་ལམ་བཞད་པའི་མེ་ཏོག་ཚོམ་
བུ་ཞིག་དང་འདྲ་བར། སེར་ལམ་ལམ་ངང་མཁའ་དབྱིངས་སུ་དལ་བུར་རླུང་གིས་བསྐྱོད་
ཅིང༌། ཆར་ལཱ་དེ་སྡེ་མི་རྣམས་ཀྱི་དགོད་སྒྲ་ལྷང་ལྷང་ཁྲོད་རླུང་གིས་སྐྱོད་ཀྱིན་སྐྱོད་ཀྱིན་
མི་སྣང་བར་གྱུར་སོང་། །
བཀྲ་ཤིས་དྲན་མེད་དུ་བརྒྱལ་བའི་སྐབས་དེར། ཆར་ལྭ་སེར་པོ་གྱོན་པའི་མིའམ་
ཀླུ་ཡི་གཟུགས་སུ་བཞེངས་པའི་གཏོར་མ་ཆེན་པོ་དེས། རང་གི་གན་དུ་ཀན་རྐྱལ་དུ་ཉལ་
བའི་བྱིས་པ་དེར་འཛུམ་གྱི་ལེར་བལྟས་འདུག་ལ། བྱིས་པ་དེའི་མགྲིན་པ་ལས་ཧུར་སྒྲ་
ལན་འགའ་གྲག་རྗེས། ཁའི་གྲུ་ཟུར་ནས་ཁྲག་ནི་ཆར་བ་དང་འདྲེས་ནས་ས་ལ་ཟེགས་
འོངས། ཡིན་ནའང་བྱིས་པ་དེའི་མིག་གཉིས་གཡོ་བ་མེད་པར་གཏོར་མ་ཆེན་པོ་དེའི་
སྟེང་དུ་གྱོན་པའི་ཆར་ལྭ་སེར་པོ་དེར་ཅེར་འདུག
4O



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། །
དགུན་ཁ་མང་པོའི་རྗེས་སུ།
ཁོའི་མིང་ཧྲིལ་བོར་ཅི་ཞིག་འབོད་པ་ངས་མི་ཤེས། ང་ལ་རྒྱུས་ཅུང་ཟད་ཡོད་དུས་
ནས། གྲོ་ཞིང་ཁའི་ཡུལ་མི་རྣམས་ཀྱིས“ཧོང་བྲི། ཧོང་ཧྲི་ཞེས་འབོད་ཀྱིན་འདུག །
ཨ་ཕས་བཤད་ན། ཧོང་ཧྲི་ནི་དགུན་ཁ་ཞིག་ལ་གྲོ་ཞིང་ཁར་ཡོང་བ་རེད་ཟེར། ཧོང་ཧྲི་
ཐོག་མར་ཡོང་དུས་བོད་སྐད་ཚིག་གཅིག་ཀྱང་བཤད་མི་ཤེས་པས། གྲོ་ཞིང་ཁའི་ཡུལ་མི་
རྣམས་ཀྱིས་ཁོ་ལ་བོད་སྐད་འདྲེས་མའི་རྒྱ་སྐད་ཆལ་ཆོལ་རེ་བཤད་དེ་གོ་བརྡ་སྤྲོད་ཐབས་
བྱས་པ་རེད། འོན་ཀྱང་ཉིན་ཁར་ཉིན་བརྩེགས་ཤིང་། ཟླ་ཁར་ཟླ་བརྩེགས་ནས་ལོ་ངོ་མང་
པོ་ཞིག་འགོར་རྗེས། ཧོང་ཧྲིས་བོད་སྐད་ཏ་མ་ཏིག་ཅིག་བཤད་ཤེས་པ་མ་ཟད། བོད་གྲོང་
གི་གོམས་གཤིས་ཐ་དག་ལ་ལོབས་ཏེ་བོད་མི་ཞིག་དང་ཁྱད་མེད་དུ་གྱུར་ལ། སྡེ་ཡར་ནང་
མར་ནང་ཀུན་གྱིས་ཀྱང“གྲོ་ཞིང་ཁའི་ཧོང་ཧྲི''ཞེས་འབོད། །
ཧོང་ཧྲི་ནི་མི་གདུག་རྩུབ་ཅན་ཞིག་ཡིན་མིན་ང་ལ་གསལ་བོར་བཤད་རྒྱུ་མེད། ཡིན་
41



གཡུ་དྲུག་དཀར་དཔེ་ཚོགས།
ནའང་གྲོ་ཞིང་ཁའི་ཕ་མ་རྣམས་ཀྱིས་བཤད་བཤད་ནས། བྱིས་པ་ཚོའི་སེམས་ངོགས་སུ་
ཧོང་ཧྲིའི་སྣང་བརྙན་ནི་གདུག་རྩུབ་ཅན་ཞིག་ཏུ་བསྒྱུར་འདུག དེ་ནི་ཁོའི“ཆེད་ལས་
ལའང་འབྲེལ་བ་དམ་པོ་ཡོད་དེ། བོད་མི་རྣམས་ནི་སྡིག་ལས་ལ་ཤིན་ཏུ་འཛེམ་མཁན་
ཞིག་ཡིན་པ་བཞིན། གྲོ་ཞིང་ཁའི་ཡུལ་མི་རྣམས་ཀྱིས་ཀྱང་དེ་བཞིན་དུ་སྡིག་ལས་ལ་
འཛེམ་དོགས་བླ་ལྷག་གིས་བྱེད། དེ་བས། ཧོང་ཧྲི་སླེབས་པ་དེས་གྲོ་ཞིང་ཁའི་ཡུལ་མི་
རྣམས་ཀྱི་ཁ་ཚ་དགོས་གཏུག་ཏུ་གྱུར་པའི་དོན་དག་ཅིག་ཐག་བཅད་པ་ནི། ལོ་རེའི་དགུན་
ཁའི་ཕག་བཤའ་བའི་འགན་དེ་ཁོས་གཙང་བཞེས་བྱས་པ་དེ་རེད།
“ཁྱོད་ཁ་རོག་གེར་འདུག་རྒྱུ་མིན་ནམ། ཧོང་ཧྲི་ཡོང་གིན་འདུག”
“ཁྱོད་ཉལ་རྒྱུ་མིན་ནམ། ཁྱོད་མི་ཉལ་ན་ངས་ཧོང་ཧྲི་འབོད་རྒྱུ་ཡིན། ”
ཧོང་ཧྲི། ཧོང་བྲི། ཁྱོད་རེམ་མ་ཤོག”
ཧོང་ཧྲིས་གྲི་བཟུང་ནས་ཡོང་གིན་འདུག”
ང་བྱིས་པ་ཡིན་དུས་ཨ་མས་རྒྱུན་དུ་ངའི་རྣ་རྩ་ནས་དེ་ལྟར་བཤད་པས། ངའི་སེམས་
ཁོང་དུ་ཧོང་ཧྲི་ནི་བྱིས་པའི་རྣ་ཅོག་འབྲེག་མཁན་ཞིག་གམ། ཡང་ན་བྱིས་པའི་མཛུ་
གུ་གཅོད་མཁན་ཞིག་ཡིན་སྙམ་པའི་འདུ་ཤེས་བཟུང་ཡོད། ཨ་མས“ཁྱོད་ཁ་རོག་གེར་
འདུག་རྒྱུ་མིན་ནམ། ཧོང་ཧྲི་ཡོང་གིན་འདུག” ”ཁྱོད་ཉལ་རྒྱུ་མིན་ནམ། ཁྱོད་མི་ཉལ་ན་
ངས་ཧོང་ཧྲི་འབོད་རྒྱུ་ཡིན”ཞེས་བཤད་དུས། ངས་ཨ་མར“ཁྱོད་ཀྱིས་ཧོང་ཧྲི་མ་འབོད་
དང་ང་ད་ཉལ་རྒྱུ་ཡིན”དང་། “ཁྱོད་ཀྱིས་ཧོང་ཧྲི་མ་འབོད་དང་ང་ཁ་རོག་གེར་འདུག་
རྒྱུ་ཡིན”ཞེས་ཨ་མར་ཞུ་བ་བྱས། ད་ལྟ་བསམས་ན་དེ་དག་ནི་ཨ་མའི་སྐྲག་ཐབས་ཙམ་དུ་
ཟད་མོད། དེ་དུས་དངོས་གནས་ཧོང་ཧྲི་ལ་སྐྲག་སྐྲག་ཅིག་དགེ་རྒན་རྒྱ་མཚོ་ལའང་སྐྲག་
མ་མྱོང་།
42



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས་
དེ་དུས་ང་རང་སློབ་རིམ་གཉིས་པར་བུད་ཙམ་ཡིན། དགེ་རྒན་རྒྱ་མཚོས་ང་ཚོར་
ལས་བྱ་བཀོད་སྒྲིག་བྱས་རྗེས་ཁོར་དོན་དག་ཕྲན་ཙམ་ཡོད་ཟེར་བཞིན་བུད་སོང་། དགེ་
རྒན་རྒྱ་མཚོ་སོང་རྗེས་སློབ་གྲོགས་ཚོ་ནི་ད་སོ་མ་གང་ཞིག་ལ་བཅུག་བཅུག་ནས་ཕྱིར་
བཏང་བ་བཞིན་འུར་ཆིལ་ལེར་སོང་། སྐབས་དེར་འཇིགས་མེད་ཁ་རྐོས་ང་ལ“ཁྱོད་ཧོང་ཧྲི་
ལ་སྐྲག་གམ”ཞེས་དྲིས་བྱུང་། །
ངས་འཇིགས་མེད་ཁ་རྐོ་ལ་ཐད་ཀར་ལན་མ་བཏབ་པར”དེས་ན་ཁྱོད་ཧོང་ཧྲེ་ལ་སྐྲག་
གམ”ཞེས་ལྡོག་འདྲི་བྱས།
འཇིགས་མེད་ཁ་རྐོས“ལོས་སྐྲག ཨ་མས་བཤད་ན་ཧོང་བྲིས་བྱིས་པ་པྲ་ཚགས་རིགས་
ཀྱི་རྣ་ཅོག་འབྲེག་པ་དང་། མཛུ་གུ་གཅོད་པ་རེད་ཟེར། ད་དུང་རྣར་མི་འགྲོ་ན་ངེད་གཉིས་
ལྟ་རུ་འགྲོ་དང་། ཁོའི་ཁང་བའི་ནང་དུ་བྱིས་པའི་རྣ་ཅོག་གཙོ་ཁུག་གང་དང་། བྱིས་པའི་
མཛུ་གུ་གཙོ་ཁུག་གང་ཡོད་པ་རེད་ཟེར་ཞེས་བཤད།
ངས”དེས་ན་ཁྱོད་ལྟ་རུ་ཨེ་སོང”ཞེས་མུ་མཐུད་དུ་དྲིས། །
འཇིགས་མེད་ཁ་རྐོས“ང་འགྲོ་ག་ལ་ཕོད། ངས་ཨ་མར་ཞུ་བ་ཡང་ཡང་བྱས་པས་ད་
གཟོད་ཨ་མས་ང་གུ་ཡངས་སུ་བཏང་བ་རེད། ཁྱོད་ཧོང་ཧྲིར་མི་སྐྲག་གམ”ཟེར། །
ང་རང་མ་གཞི་ནས་ཧོང་ཧྲིའི་མིང་གླེང་ན་སྐྲག་ནས་འདར་ར་ར་བྱེད་མཁན་ཞིག་
ཡིན་པས། ཁོས་དེ་ལྟར་བཤད་པས་ལྷག་ཏུ་སྐྲག་སྟེ་སྐྲ་ཡང་གྱེན་དུ་གཟེངས་བྱུང་། དེ་དུས་
ཉེ་འགྲམ་དུ་ཡོད་པའི་སྟོབས་ལྡན་སྣ་འབིགས་ཀྱིས་ངེད་གཉིས་ཀྱི་ཁ་བརྡ་གོ་བས། ཁྱེད་
གཉིས་དགེ་རྒན་རྒྱ་མཚོ་ལ་སྐྲག་གམ་ཧོང་ཧྲིར་སྐྲག”ཟེར།
ངས་ང་ནི་དགེ་རྒན་རྒྱ་མཚོ་ལས་ཀྱང་ཧོང་ཧྲིར་སྐྲག”ཅེས་བཤད།
འཇིགས་མེད་ཁ་རྐོས“ང་ནི་གཉིས་ཀར་སྐྲག”ཟེར།
སྟོབས་ལྡན་སྣ་འབིགས་ཀྱིས་དགེ་རྒན་རྒྱ་མཚོ་ལ་སྐྲག་ནས་ཅི་བྱེད། ཁོས་བྱིས་པའི་



གཡུ་དྲུག་དཀར་དཔེ་ཚོགས།
རྣ་ཅོག་འབྲེག་མི་ཕོད་ལ། མཛུ་གུ་ཡང་གཅོད་མི་ཐུབ་པས་ཁོ་ལ་དེ་འདྲའི་སྐྲག་དོན་ཞིག་
ག་ལ་ཡོད”ཟེར། །
འཇིགས་མེད་ཁ་རྐོ་མ་འཐད་པར། “དགེ་རྒན་རྒྱ་མཚོའི་ལག་པ་ནི་ལྕགས་ཚེབ་ཅིག་
དང་འདྲ། ཁོས་འགྲམ་ལྕག་གིས་གཞུས་ཚེ་ན་ཁོལ་ནི་བསྲན་ཀྱང་སྲོན་པར་མི་ནུས། ང་
ནི་གཉིས་ཀར་སྐྲག”ཅེས་ཡང་བསྐྱར་དེ་ལྟར་བཤད་བྱུང་། ངེད་གསུམ་པོས་མུ་མཐུད་དུ་དེ་
ལྟར་སུར་སྐྲག་མིན་ཐད་ནས་རྩོད་གླེང་བྱེད་སྒང་དུ། སློབ་གྲོགས་གཞན་རྣམས་གློ་བུར་སུ་
ཞིག་གིས་དབུགས་བསྒགས་པ་བཞིན་གྲག་མེད་སེར་བུད་སོང་། །
འཇིགས་མེད་ཁ་རྐོས”དེས་ན་དགེ་རྒན་རྒྱ་མཚོ་ཧོང་ཧྲིར་སྐྲག་གམ”ཟེར།
སྟོབས་ལྡན་སྣ་འབིགས་ཀྱིས“གྲོ་ཞིང་ཁར་དགེ་རྒན་རྒྱ་མཚོ་ལ་སྐྲག་ས་ཞིག་ཡོད་མི་
སྲིད་”ཟེར།
ངའི་བསམ་པར་དགེ་རྒན་རྒྱ་མཚོ་ཡང་ཧོང་ཧྲིར་སྐྲག་པར་འདོད་ནས། དགེ་རྒན་
རྒྱ་མཚོས་ཕག་བཤའ་མི་ཤེས་པས་ཁོ་རང་ཧོང་ཧྲིར་སྐྲག་སྲིད་པ་ཁོ་ཐག་ཡིན”ཞེས་
བཤད།
སྐབས་དེར་ངས་མིག་གིས་ལྟ་ཕྱོགས་ཤིག་ལ་སློབ་ཁང་གི་སྒེའུ་ངོགས་སུ་མི་ཞིག་
ནག་རོག་གེར་འགྲེངས་འདུག ང་རང་སྐྲག་སྣང་དང་བཅས་ཞིབ་ལྟ་ཞིག་བྱས་པ་ན་མི་དེ་
ནི་གཞན་མ་ཡིན་པར་དགེ་རྒན་རྒྱ་མཚོ་རེད། དེ་དུས་འཇིགས་མེད་ཁ་རྐོ་དང་སྟོབས་ལྡན་
སྣ་འབིགས་གཉིས་ཀྱིས་ཀྱང་ངའི་གདོང་གི་འགྱུར་ལྡོག་ལས་ཅི་ཞིག་ཧ་གོ་སོང་བ་འདྲ།
ཁོ་གཉིས་ཀྱིས་མཉམ་གཅིག་ཏུ་སྒེའུ་ཁུང་གི་ཕྱོགས་སུ་ལན་གཅིག་བལྟས་རྗེས། མགོ་བོ་
ཡོངས་སུ་སྨད་ཅིང་ཁ་རོག་གེར་མིག་གིས་རིག་རིག་ངང་ཕན་ཚུན་ལ་ལྟ་ཙམ་བྱས་སོང་།
ངའི་སྙིང་གི་ལྡིག་སྒྲ་དང་དགེ་རྒན་རྒྱ་མཚོའི་གོམ་སྒྲ་གཉིས་འགྲན་པ་ལྟར་རྣ་ལམ་
དུ་མཆེད་བྱུང་། ངའི་སེམས་ལ་ད་ནི་འགྲིག་མ་སོང་སྙམ་བཞིན་གོམ་སྒྲ་དེ་ཉེ་ནས་ཉེ་རུ་
44



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
།
སླེབས་པར་བསྒུགས། དགེ་རྒན་རྒྱ་མཚོས་སློབ་ཁང་གི་མཐིལ་དུ་བཏིངས་པའི་སོ་ཕག་
ཀྱང་གཅོག་ལ་ཁད་ཅིག་བྱས་ནས་ངེད་གསུམ་པོའི་མདུན་དུ་སླེབས་དུས། འཇིགས་མེད་
ཁ་རྐོ་འདར་འདར་གྱིས་ཐ་ན་སྒྲོག་ཙེ་ཡང་ཐག་ཐག་ཏུ་འགུལ་བྱུང་།
སྐྱག་གཟན་འདི་གསུམ་པོས་ང་དང་ཧོང་ཧྲི་གཉིས་བསྡུར་བ་བྱེད་ཀྱིན་འདུག ང་
མི་དམངས་དགེ་རྒན་ཞིག་ཕག་བཤའ་མཁན་ཞིག་ལ་བསྡུར་ནས། ཁྱོད་གསུམ་པོ་སྤོབས་
པ་ཆེ་བ་ལ་”ཟེར་བཞིན། ངེད་གསུམ་པོར་འཕྲོ་རིམ་འཕྲོར་འགྲམ་ལྕག་ཚ་ཐག་ཆོད་པ་རེ་
གཞུས་སོང་བས། འཇིགས་མེད་ཁ་རྐོའི་མིག་ལས་མཆི་མ་དབང་མེད་དུ་བརྡོལ་བྱུང་མོད།
འོན་ཀྱང་ངུ་སྐད་གཏན་ནས་འབྱིན་མ་ཐུབ། དེའི་འཕྲོར་སྟོབས་ལྡན་སྣ་འབིགས་ཀྱང་
སྐྲག་ནས་མིག་ཆུ་ཤམ་ཤམ་དུ་བཞུར་བྱུང་། ང་ནི་ལྷག་ཏུ་སྐྲག་སྟེ་རང་གི་མིག་ཆུ་བཞུར་
བཞིན་ཡོད་མེད་རང་གིས་ཀྱང་མ་ཤེས། །
དེ་ནས་བཟུང་ངས་དགེ་རྒན་རྒྱ་མཚོ་དང་ཧོང་ཧྲི་གཉིས་ཀྱི་བཙན་པོ་བོ་སུ་ཡིན་སྐོར་
ལ་འདང་བརྒྱབ་ནས། ཐ་ན་རྨི་ལམ་དུ་ཡང་ཁོ་གཉིས་ཏག་ཏག་རྨིས་ཏེ། ཞོགས་པར་སད་
དུས་ད་དུང་ཁོ་གཉིས་ཀྱི་ནག་རོག་རོག་གི་ངོ་གདོང་དེ་མིག་ལམ་དུ་དཔྱངས་འདུག ད་
ལྟ་བསམས་ན་ཧོང་ཧྲི་དང་དགེ་རྒན་རྒྱ་མཚོ་གཉིས་ནི་བསྡུར་ཐབས་མེད་དེ། བལྟས་ན་
གཅིག་ནི་ས་སྨྱུག་འཛིན་མཁན་དང་ཅིག་ཤོས་ནི་གྲི་འཛིན་མཁན་ཡིན་ཡང་། དགེ་རྒན་
རྒྱ་མཚོ་ནི་གཟུགས་བོང་ཆེ་ཞིང་སྟོབས་དང་ལྡན་ལ། ཧོང་ཧྲི་ནི་ལྡོག་སྟེ་ལུས་ཕུང་རིད་ལ་
གཟུགས་བོང་ཆུང་བའི་ཁར་རྐང་པ་ཡ་གཅིག་ཅུང་ཟད་གྱོལ་བཞིན་ཡོད་པས། བཙན་པོ་
བོ་དགེ་རྒན་རྒྱ་མཚོ་ལས་ཧོང་ཧྲི་ག་ལ་ཡིན་སྲིད།
རྗེས་སུ་མིག་མཐོང་ལག་ཟིན་གྱི་ར་སྤྲོད་བྱུང་བ་ནི། ཉིན་ཞིག་ང་ཚོ་སློབ་གྲྭ་གྲོལ་ཏེ་
ཁྱིམ་ལ་ལོག་སྒང་དུ། ཁོ་གཉིས་ཅི་ཞིག་གི་དོན་དུ་མ་འགྲིག་པ་མ་ཤེས་ལ། ཡང་གཅིག་
བཤད་ན་དགེ་རྒན་རྒྱ་མཚོས་ཆེད་དུ་ང་ཚོར་ཁོ་གཉིས་ཀྱི་བཙན་པོ་བོ་ཁོ་ཡིན་པ་ཤེས་
45



གཡུ་དྲུག་དཀར་དཔེ་ཚོགས།
སུ་བཅུག་པ་ཡིན་ཡང་སྲིད། ཉིན་དེ་ནི་ངས་ད་དུང་ཡང་གསལ་བོར་དྲན་བཞིན་འདུག་
སྟེ། དབྱར་གྱི་ཉིན་མོ་དེའི་ཕྱི་དྲོའི་ཉི་མ་ནི་ཤིན་ཏུ་དྲོ་ལ། མཁའ་དབུགས་ཁྲོད་དུ་ཉི་འོད་
བཙན་པོའི་གཟུགས་མེད་ཀྱི་དྲོད་རླབས་ཤིག་གང་སར་ཁྱབ་འདུག ཞིང་གཉའ་རུ་བརྟོད་
ཡོད་པའི་བ་མོ་དག་ཀྱང་རྩི་ཕུང་དང་ཚེར་ཕུང་གསེང་དུ་མགོ་བོ་བཙངས་ནས། ལྕེ་འདོམ་
པ་གང་བོ་ཕྱིར་བསྣར་ཅིང་དབུགས་ཧལ་ཧལ་དུ་ལེན་ཞིང་མཆིས། །
དེ་དུས་འཇིགས་མེད་ཁ་རྐོས་བཤད་པའི་དགེ་རྒན་རྒྱ་མཚོའི་ལག་པ་ལྕགས་ཚེབ་
ལྟ་བུ་དེས། ཧོང་ཧྲིའི་སྐྲ་ལོ་ནས་འཇུས་ཏེ་གཡས་སྐོར་གཡོན་སྐོར་བྱེད་ཀྱིན་འདུག་པས།
ངས་ད་གཟོད་ཧོང་ཧྲི་ནི་གཉོམ་ཆུང་ནུས་མེད་ཅིག་ཡིན་པ་ཤེས་སོང་། ཁོས་ཐ་ན་ཕྱིར་
ལག་འགུལ་བའི་བཟོ་ལྟ་ཙམ་ཡང་སྟོན་མི་ཐུབ། ཁོས་དཔྲལ་ངོས་ནས་རྔུལ་ཆུའི་དོག་པ་
འགྲིལ་བཞིན “ལོ་ཧྲི་རྒྱ་མཚོ་ལོ་ལོ། ལོ་ཧྲི་རྒྱ་མཚོ་ལོ་ལོ”ཞེས་ཞུ་བ་བྱེད་ལ། དགེ་རྒན་རྒྱ་
མཚོས“ཁྱི་སྐྱག མར་སོང་”ཟེར་གྱིན་མཛུབ་མོས་རྒྱང་རིང་ཞིག་བསྟན་བྱུང་བས། ཧོང་
བྲིས་ཐང་གི་རྒྱ་ཞྭ་ལྗང་སེར་དེ་བཏུས་རྗེས་གྱོལ་མ་ལྡིང་གིས་བྲོས་སོང་། །
དེ་ནས་བཟུང་། ཨ་མས་ང་ལ“ཁྱོད་ཁ་རོག་གེར་འདུག་རྒྱུ་མིན་ནམ། ཧོང་ཧྲི་ཡོང་
གིན་འདུག” “ཁྱོད་ཉལ་རྒྱུ་མིན་ནམ། ཁྱོད་མི་ཉལ་ན་ངས་ཧོང་ཧྲི་འབོད་རྒྱུ་ཡིན”ཞེས་
བཤད་དུས། ངས་ཨ་མར་ཁྱོད་ཀྱིས་འབོད་རྒྱུ་ན་བོས། ང་ཧོང་ཧྲིར་མི་སྐྲག”ཅེས་བཤད་པ་
ན། ཨ་མས”ཁྱོད་ཧོང་ཧྲིར་མི་སྐྲག་གམ”ཟེར། ངས་ཧོང་ཧྲིར་མི་སྐྲག་པའི་རྒྱུ་མཚན་ཉིན་
དེར་མཐོང་བའི་རྣམ་པ་དང་སྦྲེལ་ནས་བཤད་པ་ན། ཨ་མས་མུ་མཐུད་དུ་ཁྱོད་ཧོང་ཧྲིར་མི་
སྐྲག་གམ་ཞེས་མི་འདྲི་བར།“སྙིང་མ་རྗེ། དེར་འདི་རུ་ཉེ་འབྲེལ་རྩ་ལག་གཅིག་ཀྱང་མེད།
མི་རྐྱང་ལྡོམ་པོ་ཞིག་ལ་དེ་འདྲའི་ཐུབ་ཚོད་བྱས་ནས་ཅི་བྱེད་དམ”ཟེར་བཞིན་དབུགས་
རིང་ཞིག་འཐེན་བྱུང་།
ཨ་མས་བཤད་པ་ལྟར་ན། ཧོང་ཧྲིར་ཐོག་མར་གནས་ཚང་གཡོར་མཁན་ནི་ཨ་ཁུ་
46



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཀུན་བཟང་ཚང་ཡིན།
དགུན་ཁ་དེའི་ཞོགས་པར་ང་ཚོའི་ཡུལ་ལུང་དུ་ཁ་བ་མཐུག་པོ་ཞིག་བབས་ཏེ་འཛིན་
མའི་ཁྱོན་ཀུན་དཀར་བོང་བོང་དུ་བསྒྱུར་འདུག ཨ་ཁུ་ཀུན་བཟང་གི་ཆུང་མ་སྟེ་ཨ་ནེ་
སྒྲོལ་གོས་ཁ་བའི་དྭངས་གཙང་སྣོག་བཞིན་རྩྭ་ཁང་དུ་རྩྭ་ཁུར་བར་ཕྱིན་པ་ན། གློ་བུར་ཅི་
ཞིག་བྱུང་བ་ལྟར་ཨག་སྐད་རྣ་ལ་གཟན་པ་ཞིག་སྒྲོག་བཞིན་རྒྱབ་ཀྱི་སླེ་བོའང་གཡུགས་ཏེ་
ཕྱིར་བརྒྱུགས་བྱུང་བས། གཡས་གཡོན་གྱི་ཁྱིམ་མཚེས་དག་ཀྱང་ཨག་སྐད་དེས་ཟང་ཟིང་
དུ་བཏང་སོང་། དེ་དུས་ཨ་ཁུ་ཀུན་བཟང་གིས་རྒྱ་ལྭ་ཞིག་གཡང་ཤམ་བྱས་ཏེ་རྟབ་རྟབ་པོར་
ཕྱི་ལ་བུད་ཅིང་། ཁ་ནས“ཅི་ཞིག་བྱུང་སོང་། ཅི་ཞིག་བྱུང་སོང་ཞེས་རྗོད་བཞིན་རྩ་ཁང་གི་
ཕྱོགས་སུ་ཕྱིན་པ་ན། ཨ་ནེ་སྒྲོལ་གོ་ནི་བླ་འཁྱམ་པ་ལྟར་ཁ་ཅི་ཡང་མི་གྲག་པར་རྩྭ་ཁང་གི་
ཕྱོགས་སུ་མཛུབ་མོས་ཡང་ཡང་བསྟན་བྱུང་།
ཨ་ཁུ་ཀུན་བཟང་གིས་ཅི་ཡིན་འདི་ཡིན་མ་གོ་བར་ཨ་ནེ་སྒྲོལ་གོའི་གདོང་ལ་ལྟ་ཙམ་
དང་། དེ་ནས་རྩྭ་ཁང་གི་ཕྱོགས་སུ་ལྟ་ཙམ་བྱས་པ་ན། གཡས་གཡོན་གྱི་ཁྱིམ་མཚེས་དག་
ཀྱང་ཁོ་ཚང་གི་གཡུལ་ཁར་འདུས་ཏེ་ཁ་རོག་གེར་ཨ་ནེ་སྒྲོལ་གོ་དང་ཨ་ཁུ་ཀུན་བཟང་
གཉིས་ལ་རེས་མོས་སུ་བལྟས་བྱུང་བས། ཨ་ནེ་སྒྲོལ་གོ་ཅི་ཞིག་ལས་སད་པ་ལྟར་མཛུབ་
མོས་རྩྭ་ཁང་བསྟན་ནས”འདྲེ། འདྲེ། འདྲེ”ཟེར་བ་ལས་སྐད་ཆ་ཧྲིལ་བོ་ཞིག་བཤད་
མ་སོང་། ཨ་ཁུ་ཀུན་བཟང་སྔོན་དུ་སོང་བ་ན་ཁྱིམ་མཚེས་ཀྱི་ཨ་ཁུ་རྒྱ་མཚོ་དང་། བསོད་
ནམས་འབག་བཙོག་སོགས་ཀྱང་རྗེས་འབྲངས་ནས་སོང་། དེ་དུས་མི་མགོ་སྐྲ་འཕྱིང་ཤིག་
སེ་འདུག་པ་ཞིག་གིས་རྩྭ་ཁང་གི་སྒོ་ཙིར་སྒྲ་དང་བཅས་ཕྱེ་སྟེ་ཕྱི་ལ་གྱོལ་མ་ལྡིང་གིས་
སླེབས་བྱུང་བས། ཨ་ཁུ་ཀུན་བཟང་སོགས་ཀྱང་ཏན་སེ་བསྡད་བྱུང་ལ་གདོང་ནི་ནག་རོག་
གེར་གྱུར།
སྐབས་དེར་བསོད་ནམས་འབག་བཙོག་སྔོན་ལ་བུད་དེ། “ཁྱོད་ཀྱིས་འདིར་ཅི་ཞིག་
47



གཡུ་དྲུག་དཀར་དཔེ་ཚོགས།
བྱེད་ཀྱིན་ཡོད”ཅེས་དྲིས་པར། མི་དེས་ཧ་མ་གོ་བའི་ཚུལ་གྱིས་ལག་པས་རྣམ་འགྱུར་
ཙམ་སྟོན་པ་ལས་ལན་ཅི་ཡང་བཏབ་མ་སོང་། བསོད་ནམས་འབག་བཙོག་གིས་རྒྱ་སྐད་
ཀྱི་ལམ་ནས”“ཁྱོད་ཀྱིས་འདིར་ཅི་ཞིག་བྱེད་ཀྱིན་ཡོད”ཟེར་བ་ན། མི་དེས་ད་གཟོད་”“ང་
ནི་ལྡོམ་པོ་ཞིག་ཡིན། མདང་ནུབ་འདིར་ཞག་འདུག་བྱས་པ་ཡིན”ཞེས་ཁ་གྲག་བྱུང་།
སྐབས་དེར་མི་རྣམས་ཀྱི་གདོང་གི་རྣམ་འགྱུར་ད་གཟོད་རྒྱུན་ལྡན་དུ་འགྱུར་མགོ་ཚུགས་
རྗེས་སུ་ཧོང་ཧྲི་ཨ་ཁུ་ཀུན་བཟང་ཚང་དུ་བསྡད་ཅིང་། སྡེ་བའི་ནང་གི་མི་རྣམས་
ཀྱང་ལོབས་ཏེ“ཨ་ཁུ་ཀུན་བཟང་ཚང་གི་ཧོང་ཧྲི་ཞེས་འབོད་པར་བྱེད།
དགུན་ཁ་ནི་ཧོང་ཧྲིར་མཚོན་ན་ཆེས་ཁོམ་ལོང་བྲལ་བའི་དུས་ཡིན། ཁོ་ནི་ཉིན་རེ་
རེ་བཞིན་གྲོ་ཞིང་ཁའི་དུད་ཁྱིམ་སོ་སོར་ཕག་བཤའ་རུ་འགྲོ་དགོས། ཡང་གཅིག་བཤད་ན།
ཕག་གི་ཙི་སྒྲ་གང་དུ་སྒྲོག་པ་ཐོས་ཚེ་ཧོང་ཧྲི་ནི་དེའི་ཚང་དུ་ཡོད་དེ། ངེད་ཚང་གི་ཕག་
ཀྱང་ལོ་མང་པོར་ཧོང་བྲིས་བཤས་པ་རེད། ཕག་བཤའ་བའི་དུས་ལ་བབས་ཚེ། བྱིས་པ་
རྣམས་ལ་སྐྲག་སྣང་དང་དགའ་སྣང་མཉམ་དུ་སྐྱེ་འོངས། སྐྲག་པ་ནི་ཧོང་བྲིས་གྲི་ཡིས་ཕག་
གི་སྙིང་མགོར་གཙགས་པའི་ཚེ་ན་ཕག་གིས་ཙི་སྒྲ་བར་མེད་སྒྲོག་ཅིང་། ཕག་གི་སྙིང་ཁ་
ནས་ལྷོག་ལྷོག་ཏུ་འཕྱུར་ཡོང་བའི་ཁྲག་དམར་དེ་ལ་ཞེད་སྣང་འགོག་མེད་ཅིག་ལྡན་པས་
རེད། དགའ་བ་ནི་ཕག་བཤས་ཚར་དུས་ང་ཚོས་ཕག་གི་ལྒང་བུར་དབུགས་བརྒྱབ་སྟེ་རྩེད་
མོར་རོལ་ཆོག་པས་ཡིན། ངས་དེ་ལྟར་དྲན་དུས། ཧོང་བྲིས་ཕག་བཤའ་སྐབས་ཀྱི་རྣམ་པ་
ནི་ཁ་སང་མཐོང་བ་བཞིན་མིག་ལམ་དུ་ཤར་ཡོང་། །
ཁོས་སྔོན་ལ་གྲི་རྡར་ཅིང་དེ་ནས་ཕག་གི་སུག་པ་ཐག་པས་དམ་དུ་སྡོམ་པ་དང༌། ཆང་
དཀར་ཕོར་གང་ཧུབ་གཅིག་གིས་རྫོགས་པར་བྱེད་ལ། དལ་བྲེལ་མེད་པར་ལས་ཀ་དེ་དག་
48



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
གོ་རིམ་ཡོད་པའི་སྒོ་ནས་བསྒྲུབས་ཚར་རྗེས། ལག་ལ་གྲི་ཐོགས་ཤིང་ཕག་གི་སྐེ་ནས་
མནན་ཏེ་དངོས་སུ་བཤའ་བར་སྟ་གོན་བྱེད། ཏག་ཏག་ང་ཚོ་ཆེས་སྐྲག་པའི་དུས་སྐབས་
ཀྱང་དེ་ཡིན་ཏེ། དེ་དུས་ང་ཚོས་མིག་གཉིས་ལག་པས་བསྒྲིབས་ཏེ་རྒྱང་དུ་བསྡད་པ་ཡིན།
དེ་ནས་ཅུང་མ་འགོར་བར་ཕག་གི་ཙི་སྒྲ་བར་མེད་དུ་བསྒྲགས་འོངས་ཤིང་། མཐའ་མར་
ཧུར་སྒྲ་ལན་འགའ་དང་བཅས་སྲོག་གི་རྒྱུ་བ་མཚམས་འཇོག་པར་བྱེད། སྐབས་དེའི་ཧོང་
ཧྲི་ནི་དངོས་གནས་སྒྲུང་དུ་བཤད་པའི་གཤིན་རྗེ་ལས་མཁན་དང་གཉིས་སུ་མ་མཆིས།
ཁོའི་ལག་པ་གཉིས་ཁྲག་གིས་སྦགས་ཤིང་། གདོང་གི་རྣམ་འགྱུར་ཡང་རྣམ་ཀུན་ལས་
ཀྱང་འཇིགས་ཡེར་བ་ཞིག་ཏུ་མཐོང་། ཡིན་ནའང་། ང་ཚོས་ཕག་གི་ལྒང་བུར་དབུགས་
བརྒྱབ་སྟེ་རྩེད་མོར་རོལ་དུས། སྔོན་གྱི་སྐྲག་སྣང་བརྗེད་དེ་ཧ་ཧ་དང་ཧོ་ཧོས་ཁེངས་འདུག
ཧོང་བྲིས་དེ་ལྟར་དགུན་ཁ་ཧྲིལ་བོ་ཞིག་ལ་ཕག་བཤའ་དགོས། ཕག་གི་ཙི་སྒྲ་གྲོ་ཞིང་
ཁའི་བར་སྣང་ནས་ཡོངས་སུ་མཚམས་བཞག་ཚེ། ཧོང་ཧྲིའི་ལས་འགན་ཡང་རེ་ཞིག་
རྫོགས་སོང་བ་རེད།
ཧོང་ཧྲི''ཨ་ཁུ་ཀུན་བཟང་ཚང་གི་ཧོང་ཧྲི ནས”སྡོང་སྲུང་ཧོང་ཧྲིར” གྱུར་དུས་ནི་
དགུན་ཁ་མང་པོའི་རྗེས་རེད།
ལོ་དེར་ང་ཚོའི་སྡེ་བའི་གཡས་ལོགས་ཀྱི་སྡོང་རའི་ནང་གི་སྡོང་བོ་མང་པོ་ཞིག་རྐུན་
མའི་ལག་ཏུ་ཤོར་བས། སྡེ་དཔོན་དང་རྒད་པོ་བསམ་ཤེས་རྣམས་འདུས་ཏེ་ཡང་ཡང་གྲོས་
བྱས་མཐར་ཁ་འཆམ་པ་ནི། ཧོང་ཧྲི་སྡེ་བའི་སྡོང་སྲུང་དུ་བསྐོ་རྒྱུ་དང་། སྡེ་བ་གཞུང་ནས་
ཧོང་ཧྲིར་འབྲུ་སྣུམ་རྒྱ་མ་ཉི་ཤུ་དང་ཕྱེ་རྒྱ་མ་ཉིས་བརྒྱ་སྟེར་རྒྱུའི་གྲོས་ཐག་བཅད། །
གནས་ཚུལ་དེ་ཨ་ཁུ་ཀུན་བཟང་གི་རྣ་ལམ་དུ་སྒྲོག་དུས་ཐོག་མར་ཨ་ཁུ་ཀུན་བཟང་
ཡེ་ནས་མི་འཐད་མོད། སྡེ་དཔོན་གྱིས་ཡང་ཡང་ཁ་ཏ་བྱས་པས་ཁོས་སྡེ་དཔོན་གྱི་ངོར་
49



གཡུ་དྲུག་དཀར་དཔེ་ཚོགས།
བལྟས་པ་ཡིན་ཞེས་ཁས་བླངས་པ་རེད། ཡིན་ནའང་ཆ་རྐྱེན་ཞིག་བརྩིས་པ་ནི་སྡེ་བ་
གཞུང་ནས་ཁོ་ཚང་ལའང་ལོ་རེར་ཕྱེ་རྒྱ་མ་བརྒྱ་རེ་སྟེར་དགོས་ཟེར། །
ཞིབ་ཏུ་བསམས་ན་ཨ་ཁུ་ཀུན་བཟང་མི་འཐད་པར་རྒྱུ་མཚན་མེད་པ་མ་ཡིན་ཏེ།
ཧོང་ཧྲི་སྡོང་སྲུང་དུ་བསྐོས་ཚེ་ཁོ་ཚང་ལ་ངལ་རྩོལ་པ་གཅིག་གིས་ཇེ་ཉུང་དུ་སོང་བ་རེད།
དེ་ནས་བཟུང་ཧོང་བྲིས་ང་ཚོའི་སྡེ་བའི་སྡོང་སྲུང་དང་ཕག་བཤའ་བའི་འགན་
གཉིས་གཅིག་ལྕོགས་སུ་བཞེས་པ་རེད། ཧོང་ཧྲི་སྡོང་སྲུང་དུ་བསྐོས་པ་ནས་ང་ཚོའི་སྡེ་
བའི་སྡོང་བོ་གཅིག་ཀྱང་རྐུ་ལ་མ་ཤོར། ཚང་མས་ཧོང་ཧྲི་ནི་སྡོང་སྲུང་དགའ་ཞིག་རེད་
ཅེས་མཐེ་བོང་མི་སྒྲེང་མཁན་གཅིག་ཀྱང་མི་འདུག སྡེ་དཔོན་གྱིས་ད་དུང་མི་མང་
ཚོགས་སར“ཧོང་ཧྲིར་འབྲུ་སྣུམ་རྒྱ་མ་བཅུ་དགའ་རྟགས་སུ་སྟེར་རྒྱུ་ཞེས་བསྒྲགས་ཤིང་།
ཀུན་གྱིས་ཀྱང་ཁ་གཅིག་གྲག་གིས་འཐད་པ་ཡིན་ཟེར། །
ཧོང་ཧྲིའི་ལུས་ཀྱང་ངང་གིས་རྒྱགས་པ་ཆགས་ཏེ། ཐོག་མར་ཡོང་དུས་ཀྱི་མི་དེ་རེད་
ཟེར་ན་སུ་ཞིག་གི་རྣར་འགྲོ། མི་ཆ་མེད་ཀྱིས་ཧོང་ཧྲིར་ཁྱོད་གང་གི་ཡིན་ཞེས་འདྲི་དུས།
ཧོང་བྲིས་ཀྱང་ང་གྲོ་ཞིང་ཁའི་ཡིན་”ཞེས་ལན་འདེབས་པ་རེད། ལྷག་ཏུ་ཨ་ཁུ་ཀུན་བཟང་
ཚང་ནི་ཁོའི་མ་ཁྱིམ་ལྟ་བུར་ངོས་བཟུང་ནས། ཁོམ་གསེང་རེ་ཡོད་ཚེ་ཨ་ཁུ་ཀུན་བཟང་
ཚང་དུ་ཕྱིན་ནས་ཕྱི་ལས་ནང་ལས་གཉིས་ཀ་ལས་པས། སྡེ་བའི་ནང་གི་ཁ་རྒོད་ཁ་ཤས་
ཀྱིས། ཧོང་ཧྲི་ཀན་སྐྱེ་བ་སྔོན་མ་ཞིག་ལ་ཨ་ཁུ་ཀུན་བཟང་གི་ཆུང་མ་མིན་ན། ཨ་ནེ་སྒྲོལ་
གོའི་སྐྱེས་པ་ཡིན་རྒྱུ་རེད་ཅེས་རྩེད་མཚར་བྱེད་ཀྱིན་འདུག
ལན་པ་ནི་ལོ་ཁ་ཤས་རྗེས་ཀྱི་ཕྱི་དྲོ་དེ་ལན་པ་རེད།
ཕྱི་དྲོ་དེ་རྣམ་ཀུན་ལས་དྲོ་ཞིང་ཁོར་ཡུག་ནི་ལྷིང་ཞིང་འཇགས་པས། ཐ་ན་བྱ་སྐད་
ཅིག་ཀྱང་གྲག་རྒྱུ་མེད་པར་ཆེད་དུ་དོན་དག་ཅི་ཞིག་འབྱུང་བར་རེ་སྒུག་བྱེད་པ་དང་འདྲ།
5O



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
དེ་ལྟ་བུའི་ཕྱི་དྲོ་ཞིག་ལ་བློ་ཡུལ་ལས་འདས་པའི་དོན་དག་ཅིག་བྱུང་བ་ནི། ཧོང་བྲིས་བུད་
མེད་ཅིག་ལ་བཙན་གཡེམ་བྱས་སོང་ཟེར་བ་དེ་རེད།
དེ་ཡང་བུད་མེད་ཀྱིས་བཤད་ན་ཧོང་ཧྲས་མོ་ལ་བཙན་གཡེམ་བྱས་སོང་ཟེར།
ཧོང་བྲིས་དེ་གཏན་ནས་ཁས་མི་ལེན།
ཁོས་དེ་ནི་མོ་རང་འཐད་པ་ལས་བཙན་གཡེམ་བྱས་པ་མིན་ཟེར།
བུད་མེད་དེ་ནི་གཞན་མིན་པར་ཏག་ཏག་ཨ་ནེ་སྒྲོལ་གོ་རེད། །
ད་ལྟ་བསམས་ཚེ། རྒྱུ་མཚན་ཅིའི་དབང་གིས་ཡིན་པ་མི་ཤེས་མོད། གྲོ་ཞིང་ཁའི་
དོན་དག་ཡོད་ཚད་ཕལ་ཆེར་དགུན་ཁར་འབྱུང་བཞིན་ཡོད་པ་འདྲ་སྟེ། དགུན་ཁ་ནི་ཞིང་
གྲོང་གི་མི་རྣམས་ཆེས་ཁོམ་ཡོད་པའི་དུས་སྐབས་ཀྱང་ཡིན།
ཧོང་ཧྲིས་ཕག་ཅིག་བཤས་ཚེ་ཁོར་བཤས་གླར་ཕག་གི་སྐེ་ཚིགས་སྟེར་དགོས་པས།
ཧོང་ཧྲིའི་ས་ཁང་དེའི་ནང་དུ་ཕག་གི་སྐེ་ཚིགས་མང་པོ་རི་ལྟར་སྤུངས་ཡོད། ཉིན་དེར་
ཧོང་བྲིས་ཨ་ནེ་སྒྲོལ་གོར”སྐེ་ཚིགས་འདི་འདྲ་མང་པོ་ཞིག་ཁོས་ཟོས་མི་ཚར་བས། སྐྱེ་
ཚིགས་ཁ་ཤས་ཁྱེར་ལ་ཁྱེད་ཚང་གིས་ཟོ་ཞེས་བཤད་པར། ཨ་ནེ་སྒྲོལ་གོ་ཧོང་ཧྲིའི་རྗེས་
འབྲངས་ནས་སྡོང་རའི་ནང་དུ་ཕྱིན་པ་རེད། །
ཏག་ཏག་ཉིན་དེར་བསོད་ནམས་འབག་བཙོག་གིས་སྡོང་རའི་ནང་དུ་རྙི་བཙུགས་
ནས་དེ་ཕོ་རེ་ཨེ་ཟིན་ལ་བསྒུགས་ཡོད་པས། ཁོས་སྡོང་སྲུབས་ནས་ཧོང་ཧྲི་དང་ཨ་ནེ་སྒྲོལ་
གོ་གཉིས་སྔ་གཞུག་བྱས་ཏེ་ས་ཁང་དེའི་ནང་དུ་འགྲོ་བ་རིག་སོང་། ཁོས་དེ་ཕོ་རེ་ཨེ་ཟིན་
ལ་སྒུག་གིན་སྒུག་གིན་སེམས་ལ་སྐོར་ལོག་ཅིག་དྲན་པ་ནི། ཧོང་ཧྲི་དང་ཨ་ནེ་སྒྲོལ་གོ་
གཉིས་ལ་སྐྲག་ཅིག་བསླང་དགོས་སྙམ་སྟེ་ས་ཁང་གི་ཕྱོགས་སུ་འཇབ་ཀྱིན་འཇབ་ཀྱིན་
ཕྱིན་པ་ན། བསོད་ནམས་འབག་བཙོག་མིག་མདུན་གྱི་རྣམ་པ་དེར་ཧ་ལས་པར་གྱུར།
ཁོས་སྒེའུ་ཁུང་བརྒྱུད་ནས་ནང་དུ་ལྟ་དུས། ཧོང་ཧྲི་དང་ཨ་ནེ་སྒྲོལ་གོ་གཉིས་ཀྱིས་
51



ས་གཡུ་དྲུག་དཀར་དཔེ་ཚོགས།
མལ་ཁྲིའི་སྒང་ནས་འཕག་འཚག་རྒྱག་ཞིན་འདུག་ལ། ཨ་ནེ་སྒྲོལ་གོས་ད་དུང་ཕག་
བཤའ་སྐབས་ཀྱི་ཙི་སྒྲ་ལྟ་བུ་ཞིག་ཀྱང་ཆད་མ་མཐུད་དུ་སྒྲོག་ཅིང་མཆིས། །
སྐབས་དེར་བསོད་ནམས་འབག་བཙོག་གིས་སྒེའུ་ཁུང་ཐག་ཐག་ཏུ་བརྡུངས་པ་ན།
ཁོ་གཉིས་ནི་གློ་བུར་མགོ་ལ་དབྱུག་པས་བརྡུངས་པ་བཞིན་འགུལ་མེད་དུ་གྱུར།
བསོད་ནམས་འབག་བཙོག་གིས་གདོང་ལ་གཡོ་འཛུམ་ཞིག་ལངས་ཏེ།“ཨ་ཁུ་ཧོང་
ཧྲིས་སྐྱིད་རྒྱག་བཞིན་འདུག་ག”ཟེར་བ་ན། ཁོ་གཉིས་རྟབ་རྟབ་པོར་མལ་ཁྲི་ལས་བབས་
ཏེ་རང་རང་ས་རུ་དོར་མ་གོན་ཅི་ཐུབ་བྱེད། དེ་དུས་ཨ་ནེ་སྒྲོལ་གོར་ཅི་ཞིག་བྱུང་བ་བཞིན
“བསོད་ནམས་ཁྱེད་ཀྱིས་བདེན་དཔང་བྱ་དགོས། འདྲེ་རྒན་འདིས་ང་ལ་བཙན་པོ་བྱས་
པ་རེད”ཟེར། ཨ་ནེ་སྒྲོལ་གོ་ནི་དུས་རྒྱུན་ཁ་གྲག་པར་མི་དགའ་ཞིང་བུད་མེད་ཡ་རབས་
ཚུལ་མཐུན་ཞིག་ཡིན་པས། ཁྲེལ་མེད་ཀྱི་བྱ་བ་འདིའི་རིགས་མོའི་སྟེང་དུ་སྦྱོར་རྒྱུ་ནི་ཤིན་
ཏུ་ནས་དཀའ་མོ་ཞིག་ཡིན། བསོད་ནམས་འབག་བཙོག་ཀྱང་རེ་ཞིག་ལ་གྲག་མེད་སེ་
བཏང་སོང་། །
བསོད་ནམས་འབག་བཙོག་དེ་ལྟར་གྲག་རྒྱུ་མེད་པར་སྡོད་སྐབས། ཨ་ནེ་སྒྲོལ་གོས་
ཡང་བསྐྱར་བསོད་ནམས་ཁྱེད་ཀྱིས་བདེན་དཔང་བྱ་དགོས། འདྲེ་རྒན་འདིས་ང་ལ་བཙན་
པོ་བྱས་པ་རེད”ཟེར་བཞིན་སྡོང་རའི་ཕྱི་ལ་བྲོས་སོང་། ཤུལ་དུ་ཧོང་བྲིས་ཅི་བྱེད་འདི་བྱེད་
མ་ཤེས་པར་ལུས་འདུག
མཇུག་ཏུ་ཧོང་བྲིས་བསོད་ནམས་འབག་བཙོག་ལ་ཕག་གི་སྐེ་ཚིགས་གཙོ་ཁུག་གང་
བྱིན་ཏེ། གསང་བ་དེ་ཕྱི་ལ་མི་འཆོར་བའི་དམ་བཅའ་རུ་བཅུག་མོད། བསོད་ནམས་འབག་
བཙོག་གི་ཁ་ཟེར་བ་དེ་ལྟར་ཁོགས་པ་ཞིག་ག་ལ་ཡིན། ཁོས་དང་ཐོག་ཉིན་འགའ་ལ་
བསྲན་མོད། ཇི་ལྟར་བསྲན་ན་དེ་ལྟར་སྲོན་མི་ཚུགས་པ་མ་ཟད། ཁ་ལ་ཟ་འཕྲུག་ལངས་ཏེ་
ཁ་མལ་གཅིག་ཏུ་སྡོད་མི་ཐུབ་པར་གྱུར། །
52



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཁོས་དེ་ལྟར་ཉིན་འགར་བསྲན་རྗེས་ཀྱི་ཕྱི་དྲོ་ཞིག་ལ། གསང་བ་དེ་སྡེ་བའི་ནང་གི་
ལོ་ཆུང་འགའ་ལ་བཤད་པ་རེད།
འཇིགས་མེད་ཁ་རྐོས། ''ཨ་ནེ་སྒྲོལ་གོ་ཡེ། ཨེ་བདེན་ནམ་ཟེར། “
སྟོབས་ལྡན་སྣ་འབིགས་ཀྱིས། "དཔེ་མི་སྲིད། གཏན་ནས་དཔེ་མི་སྲིད" ཟེར།
བསོད་ནམས་འབག་བཙོག་གིས། ”ངས་རྫུན་ཞིག་གཏམ་ཡོད་ན་དཀོན་མཆོག་
གསུམ” ཟེར།
སྟོབས་ལྡན་སྣ་འབིགས་ཀྱིས་མཚར་སྣང་དང་བཅས། “ཁྱོད་ལ་ད་དུང་མནའ་ཞིག་
ཡོད་དམ” ཟེར།
འཇིགས་མེད་ཁ་རྐོས་ཀྱང་།“མནའ་རྩེད་སྤྱད་མ་བྱེད་”ཟེར།
བསོད་ནམས་འབག་བཙོག་གིས།“ཨ་ཙི། ཁྱེད་ཚོས་རྣར་མི་འགྲོ་བ་ཅི་རེད། དཀོན་
མཆོག་གསུམ། ད་དུང་མི་ཆོག་ན་ཡུམ་དུམ་པ་བཅུ་གཉིས”ཟེར།
འཇིགས་མེད་ཁ་རྐོས།”བདེན་པ་ཡིན་ན་གསལ་བོ་ཞིག་ཤོད་དང” ཟེར། །
བསོད་ནམས་འབག་བཙོག་གིས།“ཕག་བཤའ་སྐབས་ཙི་འདེབས་པ་གོ་ཨེ་མྱོང”ཟེར།
འཇིགས་མེད་ཁ་རྐོ་དང་སྟོབས་ལྡན་སྣ་འབིགས་གཉིས་ཀྱིས་དུས་མཉམ་དུ།“དེ་གོ་
ལོས་མྱོང”ཟེར།
བསོད་ནམས་འབག་བཙོག་གིས།“དེས་ན་དེ་རེད། ”
འཇིགས་མེད་ཁ་རྐོས།“དེས་ན་དེ་རེད་ཟེར་བ་ཅི་རེད །"
བསོད་ནམས་འབག་བཙོག་གིས།" ཨ་ནེ་སྒྲོལ་གོས་ཕག་བཞིན་ཙི་འདེབས་ཀྱིན་
འདུག ད་ཨེ་གོ་ཐལ”ཟེར།
འཇིགས་མེད་ཁ་རྐོ་དང་སྟོབས་ལྡན་སྣ་འབིགས་གཉིས་ཀྱིས་དུས་མཉམ་དུ། “དེ་
ནས་ད་ཅི་ཞིག་བྱེད་ཀྱིན་འདུག”ཟེར།
53



གཡུ་དྲུག་དཀར་དཔེ་ཚོགས།
བསོད་ནམས་འབག་བཙོག་གིས།“དེ་ནས་ད་ཅི་བྱེད། དེ་ནས་ད་དེ་བྱེད་ཀྱིན་འདུག་
ཟེར། །
དེ་ནས་རིང་བོ་མ་འགོར་བར་ཧོང་ཧྲི་དང་ཨ་ནེ་སྒྲོལ་གོ་གཉིས་བར་གྱི་དོན་དག་དེ་
རུ་གོང་འོག་ཀུན་ཏུ་གྲགས་སོང་། ཁ་ཤས་ཀྱིས་ཧོང་ཧྲི་དང་ཨ་ནེ་སྒྲོལ་གོ་གཉིས་ནི་དེ་སྔ་
ནས་འགྲོགས་བཟང་ཡིན་པ་རེད་ཟེར། ཡང་ཁ་ཤས་ཀྱིས་ཨ་ནེ་སྒྲོལ་གོ་ནི་ཕྱི་ནས་བལྟས་
ན་བུད་མེད་རྣམ་དག་ཅིག་གི་ཚུགས་ཀ་ལྡན་ཡང་། དོན་དུ་བུད་མེད་འབག་བཙོག་ཅིག་
རེད་ཟེར། ད་དུང་ཁ་ཤས་ཀྱིས་གཏམ་དཔེ་དྲངས་ནས། སྟག་གི་རི་མོ་ཕྱི་ན་ཡོད། མིས་
རི་མོ་ནང་ན་ཡོད་ཟེར་བ་ཅིས་མ་བདེན་ཟེར། ཉིན་དེ་དག་ཏུ་ཧོང་ཧྲི་དང་ཨ་ནེ་སྒྲོལ་གོ་
གཉིས་ཀྱི་དོན་དག་དེ་གྲོ་ཞིང་ཁའི་རུ་གོང་འོག་ཀུན་གྱིས་གླེང་གཞིར་གྱུར་སོང་།
གནས་ཚུལ་དེ་ཨ་ཁུ་ཀུན་བཟང་གིས་གོ་དུས་ནི་ཉིན་ལྔ་དྲུག་གི་རྗེས་ཏེ། ཁོ་ལ་
བཤད་མཁན་ནི་ཏག་ཏག་བསོད་ནམས་འབག་བཙོག་ཡིན། ཨ་ཁུ་ཀུན་བཟང་གིས་
བསོད་ནམས་འབག་བཙོག་གི་ཐོང་ག་ནས་བཟུང་སྟེ་སྤྲུགས་སྤྲུགས་བྱེད་དུས། བསོད་
ནམས་འབག་བཙོག་གིས་ཨ་ཁུ་ཀུན་བཟང་ལ “ཁྱོད་ལ་དཔའ་ཡོད་ན་ཧོང་ཧྲིའི་ཐོང་ག་
ནས་ཟུངས། ཁྱོད་ཀྱིས་ངའི་ཐོང་ག་ནས་བཟུང་སྟེ་ཅི་ཞིག་བྱེད་དམ”ཟེར།
བསོད་ནམས་འབག་བཙོག་གི་སྐད་ཆ་དེ་ནི་མདའ་མོ་ཞིག་དང་མཚུངས་པར། ཨ་
ཁུ་ཀུན་བཟང་གི་སྙིང་ལ་ཕོག་སོང་།
ཨ་ཁུ་ཀུན་བཟང་གིས་ཧོང་ཧྲིའི་ཐོང་ག་ནས་བཟུང་སྟེ། ཁུ་ཚུར་གཅིག་གིས་ཁོའི་
ཁ་ནང་གི་སོ་གཉིས་གཏོར་དུས། ཧོང་བྲིས་ལག་པས་འགྲམ་པ་བསྐྱོར་ནས“ང་གཅིག་པུ་
ག་ལ་ཡིན། དེ་ནི་སྒྲོལ་གོ་ཡང་འཐད་པ་རེད། སྒྲོལ་གོ་མ་འཐད་ན་ངས་མོར་བཙན་པོ་བྱ་
ཕོད་དམ”ཟེར། ཧོང་ཧྲིའི་སྐད་ཆ་དེས་ཨ་ཁུ་ཀུན་བཟང་ཡང་ཁ་གྲག་རྒྱུ་མེད་པར་བཏང་།
54



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཨ་ཁུ་ཀུན་བཟང་ཁྲོས་པའི་སྟེང་ལ་ངོ་གནོངས་པས། ཐད་ཀར་རང་ཁྱིམ་གྱི་ཕྱོགས་སུ་
ཤོར་སོང་།
རྗེས་སུ་མི་རྣམས་ཀྱིས་བཤད་ན། ཨ་ཁུ་ཀུན་བཟང་ཁྱིམ་དུ་ལོག་འཕྲལ་ཨ་ནེ་སྒྲོལ་
གོའི་ཅོ་ཏོ་ནས་འཇུས་ཏེ་གཅར་རྡུང་དཔེ་མེད་པ་ཞིག་བྱས་སོང་ལ། ཁ་ཤས་ཀྱིས་ད་དུང་
ཨ་ནེ་སྒྲོལ་གོས”ཧོང་བྲིས་ང་ལ་བཙན་པོ་བྱས་པ་རེད། ང་ཤན་པ་ཞིག་གི་དོ་ཟླར་ག་ལ་
ཡོང་། ཨ་ཁུ་ལོ་ལོ། ཨ་ཁུ་ལོ་ལོ་”ཞེས་ངུ་སྔགས་དང་བཅས་ཞུ་བ་བྱེད་པའང་གོ་སོང་སྐད།
གང་ལྟར། མཚན་མོ་དེར་སྡེ་བའི་ལོགས་ཀྱི་སྡོང་རའི་ནང་དུ། ཨ་ནེ་སྒྲོལ་གོས་རང་
གི་སྐེ་ལ་ཐག་པ་བསྐོན་ནས་ལྕེབས་སོང་བ་ནི་དོན་དངོས་རེད། །
གཏམ་རྒྱུད་དེ་ནི་རྗེས་སུ་སློབ་གྲྭར་དགུན་གནང་བཏང་སྟེ་ཕ་ཡུལ་དུ་ལོག་དུས་
འཇིགས་མེད་ཁ་རྐོས་ང་ལ་བཤད་པ་ཡིན། དེ་དུས་འཇིགས་མེད་ཁ་རྐོ་དང་སྟོབས་ལྡན་
སྣ་འབིགས་སོགས་སློབ་གྲྭར་འགྲོ་མཚམས་བཞག་སྟེ་ཡུལ་དུ་བསྡད་ཡོད། ངའི་སེམས་
ལ་གཤིས་རྒྱུད་འཇམ་ཞིང་ལས་ལ་བརྩོན་པའི་ཞིང་གྲོང་གི་ཨ་ནེ་བཟང་མོ་ཞིག་གི་སྣང་
བརྙན་ཝ་ལེར་ཝ་ལེར་འཁོར་བྱུང་།
ཨ་ནེ་སྒྲོལ་གོ་ཞེས་པའི་ཨ་ནེ་བཟང་མོ་དེ་དེ་ལྟར་འཇིག་རྟེན་མི་ཡུལ་དང་ཁ་བྲལ་
འགྲོ་བ་ནི་སུ་ཞིག་གིས་ཚོད་དཔག་བྱ་ཐུབ་སྟེ། ལྷག་ཏུ་དེ་འདྲའི་ངན་མིང་ཞིག་ཁུར་ནས་
འགྲོ་དུས། མོའི་སེམས་ཀྱི་སྐྱོ་སྡུག་ནི་སུ་ཡིས་རྟོགས་ཨང་། །
ངས་དེ་ལྟར་དྲན་དུས་སེམས་ཁོང་དུ་སྐྱོ་བའི་རླུང་བུ་ཞིག་ཤུར་ཤུར་དུ་ལྡང་བྱུང༌། །
དེ་ནས་བཟུང་ཧོང་ཧྲི་ནི་བལྟས་བལྟས་ལ་རྒས་མགོ་བརྩམས་བྱུང་། རྒས་པའི་རྟགས་
ལ་ཐོག་མར་སྐྲ་འདབས་དཀར་པོར་གྱུར་ཅིང་། དེ་ནས་ཐོད་པའི་ངོས་སུ་གཉེར་རིས་ཤར་
ཤུར་དུ་མངོན་བྱུང་། ལྷག་ཏུ་ཁ་ནང་གི་སོ་གཉིས་མེད་པ་ནས་སྐད་ཆ་སྔར་ལས་ཀྱང་ཏ་
མ་ཏིག་ཏུ་གྱུར་ནས་ཞིབ་ཏུ་མ་མཉན་ན་གཏན་ནས་མི་གོ
55



གཡུ་དྲུག་དཀར་དཔེ་ཚོགས།
ཁོས་མི་རིག་རིག་ཐུག་ཐུག་ལ། “ཀུན་བཟང་གིས་ང་ལ་དེ་འདྲ་བྱེད་མི་འབབ”ཟེར།
ཁོས་ད་དུང༌། “ཀུན་བཟང་ཚང་གིས་ང་གླ་པ་བཀོལ་བཀོལ་བྱས་ཀྱང་ངས་སྐར་མ་
གང་ཡང་བླངས་མ་མྱོང”ཟེར།
ཁོས་དེ་ལྟར་མི་རིག་རིག་ཐུག་ཐུག་ལ་སྡུག་སྨྲེ་བཏོན་ནས་དགུན་ཟླ་ཞིག་འདས་
རྗེས། དྲོ་འཇམ་གྱི་དཔྱིད་དཔལ་སླར་ཡང་གྲོ་ཞིང་ཁའི་ས་གཞིའི་སྟེང་དུ་སླེབས་བྱུང་
ལ། རྒྱང་ནས་བལྟས་ཚེ། གྲོ་ཞིང་ཁའི་ལོགས་ཀྱི་སྡོང་ར་དེ་ནི་སྔོ་ལྗང་ངེར་འདུག་ལ། བྱ་
བྱེའུ་གསུང་སྐད་ཀྱང་ཉེ་རིང་ཀུན་ནས་ཐོས་ཐུབ། དུས་ཚིགས་ཀྱི་འགྱུར་ལྡོག་དང་བསྟུན་
ནས་མི་རྣམས་ཀྱི་སེམས་ཁམས་ཀྱང་ཇེ་དྭངས་ནས་ཇེ་དྭངས་སུ་གྱུར། ཡིན་ནའང་དུས་
ཚིགས་ཀྱི་འགྱུར་ལྡོག་གིས་ཧོང་ཧྲིའི་སེམས་ལ་བདེ་བ་ཕྲན་ཙམ་ཡང་སྦྱིན་མ་ཐུབ་པ་མ་
ཟད། ལྡོག་སྟེ་སྨྲ་ས་སྨྱོ་སེ་ཞིག་ཏུ་གྱུར་ཅིང་ཁ་ནས། “སྒྲོལ་གོ། སྒྲོལ་གོ་”ཞེས་འབོད་པར་
བྱེད་པས། སྡེ་མི་ཚོས“ད་ནི་ཧོང་ཧྲིར་སྐྱོབ་ཐབས་མི་འདུག”ཟེར་བཞིན་ཤུགས་རིང་ནར་
ནར་དུ་འབྱིན་པར་བྱེད། །
སྡེ་དཔོན་གྱིས་གནས་ཚུལ་དེ་སྔགས་རྒན་རིག་འཛིན་ལ་བཤད་དེ། “ད་ནི་ཨ་ཁུ་
རིག་འཛིན་ལོ་ལོ་ཁྱེད་ཀྱིས་བཀོད་པ་ཞིག་འཐེན་རན་འདུག” ཟེར་དུས། དང་ཐོག“ཁྱོད་
ཚོས་ང་རང་རྩེད་སྤྱད་མ་བྱེད། ང་སྔགས་རྒན་ཞིག་གིས་ཤན་པ་ཞིག་ལ་བཀོད་པ་ཅི་ཞིག་
འཐེན་ཨང”ཟེར་བཞིན་ཁོང་ཁྲོ་ལངས་བྱུང་ནའང་། སྡེ་དཔོན་གྱིས་སྔགས་རྒན་རིག་
འཛིན་ལ་ཨུ་ཚུགས་དང་ཞུ་བ་ཡང་དང་ཡང་དུ་བྱས་པས། སྔགས་རྒན་རིག་འཛིན་གྱིས་
སྡེ་དཔོན་ལ“ངས་ཁྱོད་འདྲའི་མི་ཨུ་ཚུགས་ཅན་ཞིག་མཐོང་མ་མྱོང”ཟེར་བཞིན་མགོ་བོ་
གཡུགས་པ་དང་། དེ་ནས“ཤན་པ་ཧོང་ཧྲི་སང་ཉིན་ངའི་འགྲམ་དུ་ཁྲིད་ཤོག”ཟེར།
ཕྱི་ཉིན་སྡེ་དཔོན་གྱིས་དུས་ལྟར་ཧོང་ཧྲི་ཁྲིད་ནས་སླེབས་བྱུང་བས། སྔགས་རྒན་རིག་
འཛིན་གྱིས་ཧོང་ཧྲིར་མིག་ཟུར་གྱིས་ལྟ་བཞིན། “ཤན་པ་ཧོང་ཧྲི། ཁྱོད་ལ་ཅི་ཞིག་བྱུང་



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
སོང”ཟེར་བ་ན། ཧོང་བྲིས་མགོ་བོ་སྨད་ཅིང་ངག་འདར་བཞིན་གཤམ་གྱི་སྐད་ཆ་འདི་
བཤད་བྱུང་།
སྒྲོལ་གོ་ལྕེབས་པའི་མཚན་མོ་དེ་ནས་བཟུང་། ང་ལ་རྒྱུན་དུ་རྨི་ལམ་འཁྲིགས་ནས་
ཞག་མ་རེ་རེ་བཞིན་གཉིད་སྐྱིད་པོ་ཞིག་ཁུགས་ཐབས་བྲལ། ལན་རེར་རྨི་ལམ་ནང་དུ་
སྒྲོལ་གོས་ངའི་མིང་ནས་བོས་ཏེ། འུ་གཉིས་མཉམ་དུ་ཐག་རིང་ཞིག་ལ་འགྲོ་ཟེར། མོས་
ལྭ་བ་སྲམ་ཁ་མ་ཞིག་གོན་འདུག་ཅིང་། འགྲམ་པ་གཉིས་ལ་སྐག་བསྐུས་ནས་དམར་ལམ་
ལམ་བྱེད། མོ་ནི་དངོས་གནས་ཇེ་ཡག་ཏུ་སོང་སྟེ་གཞོན་ནུ་མ་ཞིག་དང་མཚུངས། ང་རང་
མོའི་རྗེས་སུ་ཕྱིན་ཚེ་མོ་ནི་སྔར་ནས་ཐག་རིང་ཞིག་ཏུ་སླེབས་འདུག་ཅིང་། མོས་གདོང་ལ་
འཛུམ་ཞིག་ལངས་ཏེ་རེམ་མ་ཤོག་ཡ། རེམ་མ་ཤོག་ཡ་ཟེར། ང་རང་མདུན་དུ་བརྒྱུགས་
ནས་རྗེས་སུ་སླེབས་གྲབས་ཡོད་དུས། མོ་ཡང་ཐག་རིང་ཞིག་ཏུ་སླེབས་འདུག ངས་དེ་
ལྟར་ཞག་གང་བོར་མོའི་རྗེས་བསྙེགས་ཀྱང་མོའི་རྗེས་ནི་ཟིན་ཐབས་མི་འདུག ཡང་ལན་
རེར་མོ་ནི་འདྲེ་མོ་ཞིག་དང་མཚུངས་ཏེ། སྒྲ་རྣམས་འཕྱིང་ཞིང་ལུས་ལ་གྱོན་པ་ཐེད་པོ་
ལུས་ཀྱང་མི་ཁེབས་པ་ཞིག་གོན་འདུག་ལ། བྲང་གི་ནུ་མ་གཉིས་ཀྱང་ཕྱི་རུ་མངོན་ནས་
ངའི་སྒེའུ་ཁུང་ཁར་ལངས་འདུག མོས་ད་དུང་ཁྱོད་ལ་ཐར་ས་ཞིག་མེད། ངས་ཁྱོད་ཀྱི་སྙིང་
གསོན་པོར་མ་བལ་ན་ཁྱོད་ཀྱིས་བལྟོས་ཟེར་བས། ང་ནི་སྐྲག་ནས་གཉིད་གུང་ནས་ཡང་
ཡང་སད་འོངས།
ཧོང་བྲིས”ཨ་ཁུ་རིག་འཛིན་ལོ་ལོ་ང་ལ་སྙིང་རྗེ་ཞིག་བསྒོམ་རོགས་” ཟེར།
གཏམ་དེ་དག་གོ་བས་སྔགས་རྒན་རིག་འཛིན་གྱི་རྣམ་འགྱུར་ཡང་ཅུང་ཟད་ཇེ་
ལེགས་སུ་སོང་ཞིང་། ཧོང་ཧྲིའི་གདོང་ལ་ཅེར་ནས་ཡང་ཡང་ཅི་ཞིག་བཏོན་པ་དང་ཞལ་
ཕུ་འགའ་བཏབ་རྗེས། མཆོད་ཁང་དུ་སོང་ནས་ཕྱག་མདུད་ཅིག་འཁྱེར་ཡོང་བ་དང་།“འདི་
སྐེ་ལ་ཐོགས། ད་དུང་འདི་འཁྲུས་ཆུ་ཡིན། མཚན་མོ་ཉལ་ཁར་ངོ་བཀྲུ་དགོས”ཟེར་བཞིན་
57



གཡུ་དྲུག་དཀར་དཔེ་ཚོགས།
ཆུ་བླུགས་ཡོད་པའི་ཤེལ་དམ་ཞིག་སྤྲད་བྱུང་།
མཚན་མོ་དེར་ཧོང་ཧྲིར་གཉིད་སྐྱིད་པོ་ཞིག་ཁུགས་སོང་། །
ཕྱི་ནས་བལྟས་ན་ཧོང་ཧྲིའི་གདོང་ལ་གཟི་ཉམས་ཤིག་ཀྱང་ངང་གིས་དོད་བྱུང་མོད།
ཡིན་ནའང་རྒྱུན་ལྡན་གྱི་མི་ཞིག་དང་བསྡུར་ན། ཁོའི་ལས་སྲོལ་བཅའ་སྲོལ་དང་འགྲོ་
སྲོལ་འདུག་སྲོལ་གང་ལ་བལྟས་ཀྱང་ད་དུང་དེ་འདྲའི་རྒྱུན་ལྡན་ཞིག་མིན་པ་རྟོགས་ཐུབ།
ཡང་གཅིག་བཤད་ན་ཁོའི་བྱ་བ་སྤྱོད་པ་དེ་དག་ཐང་ལྷོད་ཡོད་པ་འདྲ་སྟེ། མཚམས་རེར་ཧ་
ཅང་རྒྱུན་ལྡན་དུ་སྣང་ལ། མཚམས་རེར་ཁ་ནས་ཅི་བཤད་འདི་བཤད་མེད་པ་དང་། ལག་
ནས་ཅི་ལས་འདི་ལས་མེད་པ་ཞིག་ཏུ་གྱུར་འདུག
ཉིན་ཞིག་ངེད་ཚང་གི་ར་མ་འགའ་སྡོང་རར་འཛུལ་སོང་བས། ང་སྡོང་རའི་ནང་དུ་
ར་མ་འདེད་དུ་འགྲོ་དུས། སྡོང་གསེང་གི་ས་ཁང་དེའི་མདུན་དུ་ཧོང་ཧྲིས་ངེད་ཚང་གི་རེའུ་
ཕྲུག་ཅིག་པང་དུ་བཟུང་ནས་མགོ་ལ་བྱིལ་བྱིལ་བྱེད་ཀྱིན་འདུག
ངས་མཚར་སྣང་དང་བཅས“ཨ་ཁུ་ཧོང་ཧྲི། ཅི་ཞིག་བྱེད་ཀྱིན་ཡོད”ཅེས་དྲིས།
ཁོས་ང་ལ“ངས་སྒྲོལ་གོའི་ལན་བུ་སླེ་བཞིན་ཡོད”ཟེར། ཁོའི་སྐད་ཆ་དེས་ངའི་རྒྱུད་
ལ་སྐྲག་སྣང་ངམ་ཡང་ན་ཚོར་བ་ཡ་མཚན་མ་ཞིག་བྱིན་སོང་།
ངས་སྤོབས་པ་ཆེར་བསྐྱེད་ཀྱིས་“ཨ་ཁུ་ཧོང་ཧྲི་ཁྱོད་ཀྱིས་ཀུ་རེ་མ་རྩེ། དེ་ནི་ངེད་
ཚང་གི་རེའུ་ཕྲུག་རེད་ཡ”ཞེས་བཤད་ཞོར་ཁོའི་མདུན་དུ་སོང་བ་ན། ཁོས་ངའི་ཕྱོགས་སུ་
མཛུབ་མོ་ཀེར་ནས“ཁྱོད་ད་གོམ་པ་གང་སྤོས་དང་ངས་སྒྲོལ་གོའི་མགྲིན་པ་ནས་བསགས་
ཏེ་མ་བསད་ན་ཁྱོད་ཀྱིས་ལྟོས”ཟེར། །
སྐད་ཆ་དེས་ང་ནི་སྤ་བཀོང་བར་བྱས་སོང་ལ། སྙིང་ཆུང་ཡང་ལྡིག་ལྕིག་ཏུ་ལྡིང་བྱུང་
བས་ཁ་མལ་དུ་མ་འཕག་པར་ལངས་ནས་བསྡད་པ་ཡིན། ཁོའི་མིག་ནང་དུ་ཞེ་སྡང་ངམ་
འཚེར་སྣང་ངམ་ཡང་ན་གཞན་ཅི་ཞིག་གིས་ཁེངས་འདུག་པས། ང་ལ་ཁོའི་ངོར་ལྟ་བའི་
5b



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
སྤོབས་པའང་མེད་པར་གྱུར་སོང་། །
ངས་ར་མ་གཞན་དག་ཀྱང་འདེད་མ་ཕོད་པར་བྲོས་པ་ཡིན། ངའི་རྣ་ལམ་དུ་ཁོས
“སྒྲོལ་གོ སྒྲོལ་གོ་ཞེས་འབོད་པའི་སྒྲ་གྲག་འོངས།
དེ་ནས་བཟུང་ངས་ཧོང་ཧྲི་ཞེས་པའི་སྡོང་སྲུང་ངམ་ཤན་པ་གྱོལ་ལྡིང་དེ་གཏན་ནས་
མཐོང་མ་མྱོང་། །
ཕྱིས་ཀྱི་གཏམ་རྒྱུད་དག་ནི་འཇིགས་མེད་ཁ་རྐོས་ང་ལ་བཤད་པ་ཡིན། འཇིགས་མེད་
ཁ་རྐོས་བཤད་ན། སྔགས་རྒན་རིག་འཛིན་གྱི་ཐབས་ཤེས་དེ་དག་ཀྱང་གནས་སྐབས་ཙམ་
ལ་མ་གཏོགས་གོ་མ་ཆོད་ཟེར། ཧོང་བྲིས་ཁ་ནས་ཅི་བཤད་འདི་བཤད་མེད་པར་དུས་ཡུན་
རིང་བོ་མ་སོང་བར། སྡེ་བའི་ནང་གི་རྒན་མོ་ཞིག་ཁ་བབས(ཁ་བླ་བ)ཏེ། “ང་སྒྲོལ་གོ་ཟེར་
བ་བོས་ན་མིང་ཅན་ཞིག་དང་བགོས་ན་སྐལ་ཅན་ཞིག་ཡིན་མོད། ད་ནི་ཚད་འདིར་ལྷུང་
བ་རེད། ངས་སྡེ་བ་འདི་ཕྱི་དཀྲུགས་ནང་དཀྲུགས་ཤིག་མ་བྱས་ན་ང་སྒྲོལ་གོ་མིན་པའི་
རྟགས”ཞེས་དཔའ་སྐད་འབྲུག་སྒྲ་བཞིན་ལྡིར་སོང་སྐད། སྡེ་བའི་རྒན་པོ་བསམ་ཤེས་ཚོས་
སྔགས་རྒན་རིག་འཛིན་ལ་གནས་ཚུལ་ཇི་བཞིན་ཞུས་ནས་ད་བཀོད་པ་ཞིག་འཐེན་རན་
འདུག་ཟེར་དུས། སྔགས་རྒན་རིག་འཛིན་གྱི་གདོང་གི་དེ་སྔའི་རང་རློམ་དང་ཡིད་ཆེས་
སོགས་རྩ་ནས་མི་འདུག ཁོང་གིས་ལྷས་འདབས་ནས་ལག་པ་རྒྱབ་ལག་བྱས་ཏེ་ཕར་ཚུར་
གོམ་པ་ལན་འགའ་སྤོས་རྗེས། “ད་ནི་སྔགས་ཁང་གི་ཨ་ལགས་ལ་ཞུ་བ་ལས་ང་ལའང་
ཐབས་མི་འདུག”ཅེས་བརྗོད་པ་རེད་ཟེར།
ཨ་ལགས་ཀྱིས་གནས་ཚུལ་མཐའ་དག་ལ་གསན་རྗེས། སྡེ་བར་བཅའ་བ་མང་པོ་
བཅོས་ཤིང་། སྡེ་ཡར་ནང་མར་ནང་གི་སྔགས་པ་ཉི་ཤུ་ལྷག་གདན་དྲངས་ནས་ཉིན་བཅུ་
གྲངས་ལ་རིམ་གྲོ་བསྒྲུབས།
ཉིན་དེ་དག་གི་རིང་ལ་སྡེ་མི་རྣམས་ནི་ཟང་ཟིང་ལང་ལོང་དུ་གྱུར་ཏེ། ཐ་ན་རྒྱུན་དུ་
59



གཡུ་དྲུག་དཀར་དཔེ་ཚོགས།
ཉིན་ཁ་དག་ཏུ་ཉི་མར་ལྡེ་བའི་ལོ་ལོན་དེ་ཚོ་ཡང་མཐོང་རྒྱུ་མི་འདུག་ལ། གཡུལ་ཁའི་ནང་
དུ་རྩེད་མོར་རོལ་བའི་བྱིས་པ་དག་ཀྱང་ས་རུབ་མ་རུབ་ཀྱི་མཚམས་ནས་ཁྱིམ་ལ་འཛུལ་
ནས་སྒོར་འབུད་མི་ཕོད། འཇིགས་མེད་ཁ་རྐོས“ང་ཡང་སྐྲག་སྟེ་མཚན་མོར་སྟོབས་ལྡན་
སྣ་འབིགས་ཉལ་རོགས་སུ་བོས་པ་ཡིན”ཟེར། ངས་མུ་མཐུད་དུ་ཁོར་རྒྱུ་མཚན་དྲིས་པ་ན།
ཁོས “སྐྲག་ཀྱང་སྐྲག་མོད་ཅི་ཞིག་འབྱུང་བར་རེ་ལྟོས་ཀྱང་ཆེ་”ཟེར། ངས་ཅི་ཞིག་འབྱུང་
བར་རེ་ལྟོས་བྱས་པ་ཡིན་ཞེས་དྲིས་པ་ན། “རྒན་མོ་དེ་ཁ་བབས་ནས་སྡེ་བ་ཕྱི་དཀྲུགས་ནང་
དཀྲུགས་ཤིག་བྱ་རྒྱུ་ཟེར་བས། ཅི་ཞིག་དཀྲུགས་པར་བསྒུགས་པ་ཡིན”ཟེར། ཁོས་མཇུག་
ཏུ་ང་ལ་དོན་དག་ཅི་ཡང་མ་བྱུང་བའི་རྒྱུ་མཚན་བཤད་བྱུང་།
ཁོས་བཤད་རྒྱུར། སྔགས་པ་ཚོས་ཉིན་བཅུ་ལ་རིམ་གྲོ་བསྒྲུབས་ནས་རྫོགས་རྗེས་ཀྱི་
མཚན་མོ་དེར། ཨ་ལགས་དངོས་སུ་ཕེབས་ཤིང་ཁོང་གིས་བཀོད་སྒྲིག་བྱས་ཏེ། གྲོ་ཞིང་ཁའི་
ཁྱིམ་ཚང་སོ་སོ་དང་ཐ་ན་ར་ཁང་ཁྱི་ཁང་སོགས་གཅིག་ཀྱང་མ་ལུས་པར་གཤེད་འདུལ་རྒྱ་
ཆེན་པོ་ཞིག་བརྒྱབ་པ་རེད། མཚན་མོ་སྡེ་བའི་ནང་གི་ཕོ་གསར་ཡོངས་ཀྱིས་རྐྱལ་བ་ཁུར་
ཞིང་། ལག་ཏུ་ལྕགས་ཐག་དང་རྔ་གཡབ། སླ་ང་ཆག་པོ། ཕྱགས་མ་སོགས་ཡོ་བྱད་སྣ་
ཚོགས་ཐོགས་ཏེ་སྡེ་བའི་གླིང་ནས་ཁྲོག་སྒྲ་པང་སྒྲ་སྒྲོག་ནས་འགྲོ་དུས། འདྲེ་ནི་ལོས་སྐྲག་
སྟེ་འདྲེ་བདའ་མཁན་རྣམས་ཀྱང་སྐྲག་ནས་སྐྲ་ཡང་གཟེངས་འགྲོ་ཟེར། །
དེའི་རྗེས་ནས་རྒན་མོ་དེས་ཁ་མ་བབས་ལ། ཧོང་བྲིས་ཀྱང་ཁ་ནས་ཅི་བཤད་འདི་
བཤད་མེད་པ་ཆད་སོང་། ཡིན་ནའང་ཁོ་ནི་ཁ་མི་གྲག་པ་དང་། མི་རིག་ཚེ་གཞའ་ནས་
འགྲོ་བས། སྡེ་མི་ཡོངས་ཀྱིས་ཧོང་ཧྲི་དངོས་གནས་འགྱུར་སོང་། འགྱུར་ནས་ད་ནི་ང་ཡང་
མི་ཤེས་པ་ཞིག་ཏུ་གྱུར་འདུག་ཟེར།
''ཧོང་ཧྲི་ནི་མི་གཞུང་རྒྱུད་དྲང་ཞིང་ཡ་རབས་ཤིག་རེད།
དེ་ནི་ལོ་མང་པོའི་རྗེས་སུ་སྔགས་རྒན་རིག་འཛིན་འཇིག་རྟེན་མི་ཡུལ་དང་བྲལ་



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
-
-
-
ཁར་ཧོང་ཧྲིར་གནང་བའི་གདེང་འཇོག་རེད།
ལོ་མང་པོའི་ཡར་སྔོན་ལ་སྔགས་རྒན་རིག་འཛིན་གྱིས་ཆེས་མིག་ལ་མི་རན་པ་ནི་
ཧོང་ཧྲི་ཡིན་མོད། གློ་བུར་སྔགས་རྒན་རིག་འཛིན་གྱིས་ཧོང་ཧྲི་ལ་འདི་འདྲའི་གདེང་
འཇོག་མཐོན་པོ་གནང་དོན་ག་རེ་ཡིན་ནམ། དེ་ལ་ཡུལ་མི་རྣམས་ཀྱིས་རང་རང་ས་ནས་
བསམ་ཚུལ་ཅི་རིགས་ལབ་ཀྱིན་འདུག་སྟེ། ཁ་ཤས་ཀྱིས་བཤད་ན་སྔགས་རྒན་རིག་
འཛིན་ཧོན་ལོག་པ་རེད་ཟེར། ཡང་འགའ་ཞིག་གིས་སྔགས་རྒན་རིག་འཛིན་གྱིས་དེ་སྔ་
ཧོང་ཧྲིར་སྡང་སྡིག་བསྟན་པར་འགྱོད་བཤགས་བྱས་པ་རེད་ཟེར། ད་དུང་ཁ་ཤས་ཀྱིས་
ཧོང་བྲིས་བཤས་པའི་ཕག་ཤ་ནི་གཞན་ཀུན་ལས་ཀྱང་ཞིམ་པས་རེད་ཟེར། །
དེ་དག་རྒྱུ་མཚན་དུ་འགྲོ་མིན་བཤད་དཀའ་མོད། འོན་ཀྱང་ང་རང་གི་ཚོར་བ་ཞིག་
ལའང་ཧོང་བྲིས་བཤས་པའི་ཕག་ཤ་ནི་ཤིན་ཏུ་ཞིམ་པའི་སྣང་བ་སྟེར། །
སྔགས་རྒན་རིག་འཛིན་ནི་ཆོས་པ་ཞིག་ཡིན་པའི་ཆ་ནས། སྡིག་པའི་ལས་མཐའ་
དག་སྤོང་ཡག་བྱས་ཡོད་ཅེས་བཤད་དཀའ་མོད། ཁོ་ཚང་གི་སྒོ་ཁར་ར་ལུག་གཅིག་ཀྱང་
མེད་ལ། ཁོས་ར་ལུག་སྐྱོང་བ་ནི་སྡིག་ལས་ཀུན་གྱི་གཞི་རྩ་ཡིན་པར་འདོད་དེ། ར་ལུག་
སྐྱོང་བ་དེ་ནི་འཚོ་ཐབས་ཀྱི་ཆེད་དུ་ཡིན་པ་ལས། ར་ལུག་ལ་ཤ་ཚ་ནས་བསྐྱངས་པ་ག་
ལ་ཡིན། ར་ལུག་རྣམས་ལ་ཤ་ཤེད་འཛོམས་ཚེ་ཁ་ཆེའི་ཚོང་པར་འཚོང་སྲིད་པ་དང་། ས་
ལྡིང་གནམ་ལྡིང་བྱེད་པའི་ར་ལུག་དེ་དག མཐའ་མར་རྩིབ་ཀུ་དང་རྐང་ཡས་ལག་ཡས་
མང་པོར་གཏུབས་ཏེ་ཚོང་རར་བཀྲམ་འགྲོ་བ་སུས་མི་ཤེས། སྔགས་རྒན་རིག་འཛིན་གྱིས
“དེ་ནི་ར་ལུག་མི་སྐྱོང་བའི་རྒྱུ་མཚན་ཡིན”ཟེར། ལ་ཤས་ཀྱིས་གྲོ་ཞིང་ཁར་ར་ལུག་མེད་
པའི་ཁྱིམ་ཚང་ནི་སྔགས་རྒན་རིག་འཛིན་ཚང་གཅིག་པུ་མིན་པས། དེ་ལ་ཡ་མཚན་དོན་
མེད་ཟེར་ན། གྲོ་ཞིང་ཁར་ཕག་གསོས་མེད་པའི་ཁྱིམ་ཚང་ནི་སྔགས་རྒན་རིག་འཛིན་
ཚང་གཅིག་པུ་ཡིན་པ་མངོན་སུམ་སྟེ། དེ་ལ་ནི་ཡིན་མིན་དང་བདེན་མིན་གྱི་དོགས་སློང་
61



གཡུ་དྲུག་དཀར་དཔེ་ཚོགས།
སྐྱེས་ས་གཏན་ནས་མི་འགྲོ།
ཏག་ཏག་རྒྱུ་མཚན་དེའི་དབང་གིས་སྔགས་རྒན་རིག་འཛིན་གྱིས་གང་ནས་འཕྲད་
ཀྱང་། ཧོང་ཧྲི་ལ”ཤན་པ་གྱོལ་ལྡིང”ཞེས་འབོད་པ་དང་མིག་ཟུར་གྱིས་མ་གཏོགས་མི་ལྟ།
དེ་བས། སྔགས་རྒན་རིག་འཛིན་གྱི་ཁ་ནས“ཧོང་ཧྲི་ནི་མི་གཞུང་རྒྱུད་དྲང་ཞིང་ཡ་རབས་
ཤིག་རེད་”ཅེས་གདེང་འཇོག་གནང་སོང་ཞེས་གོ་དུས་ངའང་ཧ་ལས་པར་གྱུར།
ངའི་མེས་པོ་མཐོ་རིས་པོ་འཇིག་རྟེན་དཀར་ངོགས་སུ་ཡོད་དུས། ཁོས་ང་ལ་གཏམ་
རྒྱུད་འདི་འདྲ་ཞིག་བཤད་མྱོང་།
དེ་ཡང་གནའ་སྔ་མོ་སྔ་མོ་ཞིག་ལ། སྔགས་རྒན་ཞིག་དང་ཤན་པ་ཞིག་ཡོད། ཁོ་
གཉིས་ནི་རྒྱུན་གྱི་འཚོ་བའི་ཁྲོད་དུ་ར་དང་ཁྱི་བཞིན་ཞེ་འགྲས་སུ་སོང་ཡོད། ཉིན་ཞིག་
ཤན་པས་ལུག་བཤའ་དུས་གྲི་མ་རྙེད་པས་ཡར་མར་བཙལ་མཐར། གྲི་ནི་ལུག་གིས་རང་
གི་འོག་ཏུ་སྦས་འདུག་པ་མཐོང་། རྣམ་པ་དེས་ཤན་པར་སེམས་འགུལ་ཆེན་པོ་ཐེབས་ནས།
ཁོས་ད་ནས་བཟུང་ངས་ལུག་མི་བཤའ་ཞེས་དམ་བཅས་ཤིང་། རང་གི་སྡིག་པ་བགྱིས་པ་
མཐའ་དག་བཤགས་ཆེད་གཡང་དུ་མཆོངས་པ་ན། བློ་ཡུལ་དུ་འདས་པ་ཞིག་ལ་སངས་
རྒྱས་ཏེ་མཁའ་ལ་འཕུར་སོང་། སྔགས་རྒན་གྱིས་གཏམ་དེ་ཐོས་པས། ཤན་པ་ཞིག་ཀྱང་
སངས་རྒྱས་པར་སྲིད་ན། ངས་ནི་ཚེ་གང་བོར་ཁ་ཏོན་རྒྱུན་མ་ཆད་ཅིང་སྡིག་པའི་ལས་ནི་
ཅི་ཡང་མ་བྱས་པས། སངས་རྒྱས་ཀྱི་གོ་འཕང་བརྙེས་པ་གདོན་མི་ཟའོ་སྙམ་ནས་གཡང་དུ་
མཆོངས་པ་ན། སངས་རྒྱས་པ་ལྟ་ཅི་ཤ་ཉོག་རུས་ཉོག་ཏུ་གྱུར་སོང་སྐད། །
མེས་པོ་དྲིན་ཆེན་པོས་བཤད་པའི་གཏམ་རྒྱུད་དེ་དང་། སྔགས་རྒན་རིག་འཛིན་གྱིས་
ཧོང་ཧྲིར་གདེང་འཇོག་བྱས་པ་གཉིས་བར་འབྲེལ་བ་ཅི་ཞིག་ཡོད་པ་ངས་མི་ཤེས་མོད།
ངའི་སེམས་ལ་གོང་གི་གཏམ་རྒྱུད་དེ་དབང་མེད་དུ་དྲན་བྱུང་། གཏམ་རྒྱུད་དེ་དྲན་པའི་
མོད་ལ། ངས་ཧོང་ཧྲི་ཞེས་པའི་ཤན་པ་གྱོལ་ལྡིང་དེ་ཡང་ཝ་ལེར་དྲན་འོངས།



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ད་
དེ་ནས་རིང་བོ་མ་འགོར་བར་སྔགས་རྒན་རིག་འཛིན་ལགས་དག་པའི་ཞིང་ལ་
ཕེབས་སོང་། སྔགས་རྒན་རིག་འཛིན་སྦྱིན་སྲེག་བྱེད་པའི་ཉིན་མོ་དེར། སྡེ་བའི་ནང་
གི་མི་སུ་ལ་བཤད་ཀྱང་། ཁོང་གི་སྐུ་གདུང་མེ་ལ་བསྲེགས་པའི་ལས་ཀ་དེ་དང་ལེན་བྱེད་
མཁན་ཞིག་མ་རྙེད། ཚང་མས་སྔགས་རྒན་རིག་འཛིན་ནི་ཆོས་པ་ཞིག་ཡིན་པས། དེ་མེར་
བསྒྲོན་ཚེ་རང་གི་བསོད་ནམས་ལ་གནོད་ཡོང་ཟེར།
ཚང་མ་སྡུག་ལ་ཐུག་ཡོད་དུས་བསོད་ནམས་འབག་བཙོག་གིས་ཧོང་ཧྲི་ཁྲིད་ནས་
སླེབས་བྱུང་། ཧོང་ཧྲིས་སྔགས་རྒན་རིག་འཛིན་གྱི་སྐུ་གདུང་མདུན་དུ་པུས་མོའི་སླ་ང་ས་
ལ་བཙུགས་ནས་ཕྱག་གསུམ་བཙལ་མུར། ཁོང་གི་སྐུ་གདུང་མེར་བསྒྲོན་རྗེས་ཁ་ཅི་ཡང་
མི་གྲག་པར་གྱོལ་མ་ལྡིང་གིས་བུད་སོང་། ཀུན་གྱིས་ཁོའི་རྒྱབ་གཟུགས་ལ་ཅེར་ནས་ཁ་
གདངས་ཤིང་ཧད་ནས་ཡུན་རིང་ལུས་སོང་སྐད། །
དེ་ཡང་དགུན་ཁ་ཞིག་སྟེ། དགུན་ཁ་དེའི་མཇུག་མཐའི་ཁ་བ་རྟགས་དང་མཚན་མ་
ཅི་ཡང་མེད་པར། དེ་ལྟར་སྟོང་བའི་དབྱིངས་ནས་ས་གཞི་ཆེན་པོའི་ཕང་བར་སིབ་སིབ་
ཏུ་བབས་བྱུང་། དེ་དུས་ང་ནི་རྫོང་མི་རིགས་སློབ་འབྲིང་གི་མཐོ་རིམ་གཉིས་པའི་སློབ་མ་
ཞིག་ཡིན། ཉིན་དེར་རྫོང་མཁར་དུ་ཡང་ཁ་བ་ཆེན་པོ་ཞིག་བབས་པས། ང་ཚོ་ཞོགས་པའི་
རྩལ་སྦྱོང་ལའང་ཞུགས་མ་དགོས།
ཏག་ཏག་ཉིན་དེའི་ཞོགས་པར། ཁ་བ་ཆེན་པོ་དེས་གྲོ་ཞིང་ཁའི་རི་ལུང་ཐང་གསུམ་
ཡང་ཕྱི་གཡོག་ནང་གཡོག་བྱས་ནས་དཀར་བོང་བོང་དུ་བསྒྱུར།
ཞོགས་པ་དེར་སྡེ་འདབས་ཀྱི་རྐང་ལམ་ངོས་སུ་རྐང་རྗེས་གསལ་བོ་ཞིག་རྒྱང་རིང་
དུ་འཐེན་འདུག་པར་བཤད་ལ། མི་ཞིབ་ཚགས་ཅན་ཁ་ཤས་ཀྱིས་ད་དུང་དེ་ནི་མི་རྐང་
རྗེན་ཞིག་གི་རྐང་རྗེས་རེད་ཟེར། ཁ་བའི་སྟེང་དུ་མཛུ་གུ་ལྔ་བོ་གསལ་བོར་ཕབ་འདུག་
པ་མཐོང་བས། མི་རྣམས་ཀྱིས་སུ་ཡིན་འདི་ཡིན་གྱི་ཚོད་དཔག་བྱེད་དུས། བསོད་ནམས་
63



ད
གཡུ་དྲུག་དཀར་དཔེ་ཚོགས།
འབག་བཙོག་གང་ཞིག་ནས་འཇུར་ཡོང་སྟེ། ''དེ་མི་ཤེས་སམ། དེ་ནི་ཧོང་ཧྲིའི་རྐང་རྗེས་
རེད”ཅེས་ཁ་ཚོན་བཅད་ནས་བཤད་བྱུང་།
མི་རྣམས་ཀྱིས་བསོད་ནམས་འབག་བཙོག་ལ“ཁྱོད་ཀྱིས་ཇི་ལྟར་ཤེས། ཧོང་ཧྲིའི་
རྐང་རྗེས་སྟེང་དུ་ཧོང་བྲི་ཞེས་བྲིས་ཡོད་དམ”ཞེས་དྲིས་པ་ན། ཁོས ''ཧོང་ཧྲིའི་རྐང་རྗེས་
ཡིན་པ་ཁོ་ཐག་རེད། རྣར་མི་འགྲོ་ན་ང་ལའང་བཀོད་པ་མེད”ཟེར་བཞིན་རང་ཁྱིམ་གྱི་
ཕྱོགས་སུ་སོང་བ་ན། ཀུན་གྱིས་ཁ་བའི་ངོས་ཀྱི་རྐང་རྗེས་ལ་ལྟ་ཙམ་དང་བསོད་ནམས་
འབག་བཙོག་གི་རྒྱབ་གཟུགས་ལ་ལྟ་ཙམ་བྱེད་ཟེར། །
དགུན་ཁ་མང་པོའི་རྗེས་སུ། ང་རང་ཕ་ཡུལ་ལ་ལོག་དུས་ཡུལ་མི་ཚོས་ད་དུང༌ཧོང་
ཧྲི་དེ་གང་དུ་བུད་སོང་ངམ། ཧོང་ཧྲི་ཡོད་ཀྱི་ན་ཕག་བཤའ་བར་སྡུག་མི་དགོས། ད་ནི་ཕག་
བཤའ་མཁན་ཞིག་ཀྱང་གང་སར་འཚོལ་དུ་འགྲོ་དགོས”ཞེས་འཁང་ར་བྱེད་ཀྱིན་འདུག
64



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། བཞི་
མི་ཡི་ཐ་མ་བསོད་ནམས་
འབག་བཙོག་
བསོད་ནམས་འབག་བཙོག་གིས་འཕྲུལ་རྟའི་གཞུག་ལ་ཤལ ༧ དྲུད་དེ་ཞིང་ལ་ཤལ་
བརྒྱབ་པའི་གནས་ཚུལ་དེ། གྲོ་ཞིང་ཁ་མ་ཟད་སྡེ་ཡར་ནང་མར་ནང་ཀུན་ལ་གྲགས་སོང་།
ཡིན་ནའང་། དེ་ནི་རྗེས་ཀྱི་གཏམ་རྒྱུད་རེད།
བསོད་ནམས་འབག་བཙོག་ད་དུང་བསོད་ནམས་འབག་བཙོག་མིན་དུས། ང་རང་
གྲོ་ཞིང་ཁ་སློབ་ཆུང་གི་སྒོ་ཐེམ་སྤོས་རུང་ཡིན། ཁོ་ནི་ང་ལས་འཛིན་གྲྭ་གཉིས་ཀྱིས་མཐོ་
ལ། ཁོ་སློབ་གྲྭར་འགྲོ་འཕྱིས་པས་ལོ་ན་ལས་ཀྱང་ཆེ་བ་ནི་གཟུགས་བོངས་རེད། གང་ནས་
བལྟས་ཀྱང་ཁོ་ནི་སྡོང་སྐམ་ཞིག་དང་འདྲ་བར་སློབ་གྲོགས་ཚོའི་གསེང་ནས་ལྷང་སེ་ཡིན།
65



གཡུ་དྲུག་དཀར་དཔེ་ཚོགས།
ནན་ཏན་གྱིས་བཤད་ན། བསོད་ནམས་འབག་བཙོག་ནི་གྲོ་ཞིང་ཁའི་མི་ངོ་མ་མིན་
ཏེ། ཁོའི་ཨ་མ་ལྷ་མོ་ཨ་ཁུ་ཚེ་བརྟན་གྱི་ཆུང་མར་ཡོང་དུས་ཁོ་རང་རྗེས་ལ་ཁྲིད་ནས་ཡོང་
བ་ཡིན། དེ་བས། སྡེ་བའི་ནང་གི་མི་རྣམས་ཀྱིས་ཡུན་རིང་བོ་ཞིག་ལ་ལྷ་མོའི་གཞུག་
ཁྲིད་ཅེས་འབོད་པ་ལས། བསོད་ནམས་ཞེས་གཏན་ནས་མི་འབོད། །
སློབ་ཆུང་གི་སྐབས་སུ་ཁོས་ང་ལ་བསྐྱུར་བའི་ཆེས་བརྗེད་དུ་མེད་པའི་བག་ཆགས་
ནི། ཁོའི་རྒྱབ་ཀྱི་དཔེ་ཁུག་དེ་དང་ཁོའི་སྣ་མདོའི་སེར་ལ་སྦོམ་པའི་སྣབས་དེ་གཉིས་རེད།
སྐབས་དེའི་འཚོ་བའི་ཆ་རྐྱེན་ནི་དེང་དང་བསྡུར་ཐབས་མེད་ཀྱང་། བྱིས་པ་ཚོའི་རྒྱབ་ལ་
དཔེ་ཁུག་ལྗང་སེར་རེ་ཁུར་འདུག དཔེ་ཁུག་ལྗང་སེར་མེད་པ་ནི་ཏག་ཏག་བསོད་ནམས་
འབག་བཙོག་ཡིན་ལ། བསོད་ནམས་འབག་བཙོག་གིས་རྒྱབ་ཏུ་བཀལ་མོ་ནག་པོ་ཞིག་
ཁུར་ཡོད་པས། ཚང་མས་དེ་ནི་ཁོ་རང་གཞུག་ཁྲིད་ཡིན་པས་རྟགས་རེད་ཟེར། ཁོས་རྒྱབ་ལ་
བཀལ་མོ་ཁུར་ཞིང་སྣ་མདོར་སེར་ལ་སྦོམ་པའི་སྣབས་འདོམ་པ་གང་དཔྱངས་ནས་སློབ་གྲྭར་
འགྲོ་དུས། སྡེ་མི་ཚོས་ཞི་ལུ་གན་ན་སྙིང་མ་རྗེ་ཟེར་བཞིན་དངན་པ་རེ་འཐེན་པར་བྱེད།
བསོད་ནམས་འབག་བཙོག་ལ་ད་དུང་དགའ་ཕྱོགས་ཤིག་ཡོད་པ་ནི། ནམ་ཡང་གད་
སྙིགས་ཀྱི་གསེང་ནས་ལྕགས་ཆག་རེའམ་ཤེལ་དམ་རེ། ཡང་ན་གློག་གཡིས་རྙིང་བ་རེ་
བཏུས་ནས་རྩེད་མོར་རོལ་བར་དགའ་ལ། ཁོ་གཅིག་པུ་ཡིན་དུས་ཀྱང་ལྕགས་ཆག་གང་
རུང་ཞིག་བསྟན་ནས“འདི་རླངས་འཁོར་རེད། འདི་བསྐོར་ནས་རྫོང་ཐོག་ཏུ་འགྲོ་དགོས”
ཞེས་ཁེར་ལབ་རྒྱག་ཅིང་། ཡང་ཤེལ་དམ་ཞིག་བསྟན་ནས”འདི་ཆང་རེད་”ཟེར་བཞིན་
ཧུབ་ཀྱིས་འཐུང་ཁུལ་བྱེད། །
ཉིན་དེར་བསོད་ནམས་འབག་བཙོག་གིས་ལག་ཏུ་རྡོ་ཁབ་ལེན་ཞིག་བཟུང་སྟེ་གད་
སྙིགས་ནང་ཕར་སློག་ཚུར་སློག་བྱེད་ཀྱིན་འདུག ང་ཚོ་མདུན་དུ་སོང་ནས་བལྟས་པ་
ན། ཁོའི་རྡོ་ཁབ་ལེན་སྟེང་ཁབ་ཆག་དང་གཅུས་གཟུར། མཛེར་མ་སོགས་ལུང་བ་གང་
66



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
འབྱར་འདུག ང་ཚོ་ཁོའི་ལག་གི་རྡོ་ཁབ་ལེན་དེར་ཡིད་སྨོན་ཤོར་ཏེ། རྡོ་ཁབ་ལེན་དེར་
ལྟ་འདོད་ཀྱི་རེ་བ་བཤད་པ་ན། ཁོས་སེར་ལ་སྦོམ་པའི་སྣབས་དེ་འཇིབ་ཙམ་བྱས་ཤིང་།
དེ་ནས་གདོང་ལ་ཡ་མཚན་པའི་མདངས་ཤིག་དོད་དེ“ཁྱོད་ཚོས་རྨི་ལམ་མ་རྨི ”ཟེར། ང་
ཚོས་ཁོར་བལྟས་ནས་སྡོད་དུས། ཁོས་མུ་མཐུད་དུ་གད་སྙིགས་ཁྲོད་ནས་རྡོ་ཁབ་ལེན་ཕར་
འདྲུད་ཚུར་འདྲུད་བྱེད་བཞིན་འདུག
ཁོ་ནི་དེ་ལྟར་གད་སྙིགས་ཀྱི་ཁྲོད་ནས་ནར་སོན་པ་ཡིན་པས། ང་ཚོས་གད་སྙིགས་
དང་ཁོ་གཉིས་ཀྱི་བར་ནས་མཚུངས་ཆོས་ཤིག་བཙལ་ཏེ། ཁོ་ལ་མཚང་མིང་ཞིག་ཅིས་ཀྱང་
གདགས་དགོས་སྙམ་བྱུང་། དེ་ལྟར་བསམ་བློ་བཏང་ནས་སྡོད་པའི་ཉིན་ཞིག་ལ། དགེ་
རྒན་རྒྱ་མཚོས་ང་ཚོར“འབག་བཙོག”ཅེས་པའི་མིང་ཚིག་དེ་ཁྲིད་བྱུང་། ཕྱི་ཉིན་ལས་བྱ་
འབྲི་དུས་སློབ་གྲོགས་ཚོས་མ་གྲོས་གཅིག་མཐུན་ངང“བསོད་ནམས་ནི་སློབ་མ་འབག་
བཙོག་ཅིག་རེད”ཅེས་ཚིག་གྲུབ་བཟོས། དེ་ནས་བཟུང་སྟེ། ཁོ་ལ“བསོད་ནམས་འབག་
བཙོག”ཟེར་བའི་མཚང་མིང་དེ་ཐོགས་པ་རེད། དང་ཐོག་ང་ཚོའི་གྲས་ཀྱི་སུ་ཞིག་གིས་
ཁོར”བསོད་ནམས་འབག་བཙོག”ཅེས་བོས་ཚེ། ཁོས་དེ་ལ་ཁུ་ཚུར་གྱིས་ཨེ་གཞུས་མི་
གཞུས་མེད། །
ཕ་མ་རྣམས་ནི་ནངས་སྔ་ལངས་དང་དགོང་འཕྱི་ཉལ་གྱིས་ལས་ཀར་འགྲོ་དགོས་པས།
ཞོགས་པར་སློབ་གྲྭར་འགྲོ་དུས་དཔེ་ཁུག་ནང་དུ་དཔེ་ཆ་དང་འབྲི་དེབ་ཕུད། ད་དུང་གོ་
རེ་ཉུང་ཙམ་དང་ཇ་ཤེལ་དམ་གང་བཟུང་ནས་འགྲོ་དགོས། དེ་ནི་ཉིན་དེའི་དྲོས་ཇ་ཡིན།
སློབ་གྲོགས་ཚོ་སློབ་གྲྭར་སླེབས་རྗེས། དཔེ་ཁུག་ནང་གི་ཤེལ་དམ་བླངས་ཏེ་སློབ་ཁང་
གི་སྒེའུ་ཁུང་ཁར་བསྒྲིགས་ནས་འཇོག་པ་རེད། ཉིན་དེར་བསོད་ནམས་འབག་བཙོག་
གིས་བསམ་གཟས་ནས་ངའི་ཤེལ་དམ་བཅགས་སོང་བས། ངེས”བསོད་ནམས་འབག་
བཙོག ཁྱོད་ཀྱིས་ངའི་ཤེལ་དམ་ཚབ་དགོས”ཞེས་བཤད་པ་ན། ཁོས་ཧ་ལས་པའི་ཉམས་
67



གཡུ་དྲུག་དཀར་དཔེ་ཚོགས། །
དང་བཅས“སྐྱག་ཕྲུག ཁྱོད་ཀྱིས་ཅི་ཟེར” ཞེས་ང་ལ་བལྟས་བྱུང་། ངས”བསོད་ནམས་
འབག་བཙོག ཁྱོད་ཀྱིས་ངའི་ཤེལ་དམ་ཚབ་དགོས”ཞེས་བསྐྱར་ཟློས་ཤིག་བྱས་མུར། ཁོས་
ང་ལ་བསམ་དབང་དྲན་དབང་མ་བྱིན་པར་སྣ་མགོར་ཁུ་ཚུར་གྱིས་གཅིག་བརྒྱབ་བྱུང་བས།
ངས་དགེ་རྒན་རྒྱ་མཚོ་ལ"བསོད་ནམས་ཀྱིས་ང་ལ་གཅར་གི་”ཞེས་གཏུག་བཤེར་བྱེད་དུས།
དགེ་རྒན་རྒྱ་མཚོས”ཁོས་ཁྱོད་ལ་ཅིའི་ཕྱིར་གཅར་བ་རེད་”ཅེས་དྲིས་བྱུང་། ངས་དོན་དག་
གི་མགོ་རྔ་ཚང་མ་དགེ་རྒན་རྒྱ་མཚོ་ལ་ཇི་བཞིན་དུ་ཞུས་པར། དགེ་རྒན་རྒྱ་མཚོས“ཁྱོད་
ཀྱིས་གཞན་ལ་མཚང་མིང་བཏགས་ན། ཁྱོད་ལ་ཁུ་ཚུར་མི་འབབ་པར་སུ་ལ་འབབ། སྡུག་
གྱོང་རེད”ཟེར། །
ངས་དགེ་རྒན་རྒྱ་མཚོའི་གཞུང་ལས་ཁང་ནས་མིག་ཆུ་འབྱིད་བཞིན་སློབ་ཁང་གི་
ཕྱོགས་སུ་འགྲོ་དུས། བསོད་ནམས་འབག་བཙོག་གིས་སེར་ལ་སྦོམ་པའི་སྣབས་དེ་ཡར་
འཇིབ་ཙམ་བྱས་ཤིང་། དེ་ནས་ལག་གཡས་ཐོད་པར་གཏུགས་ཏེ་ཁྱོད་ལ་ཁྲིགས་ཁྲིགས”ཟེར།
ཡིན་ནའང་། རྗེས་སུ་སློབ་གྲོགས་ཚོ་མ་ཟད་དགེ་རྒན་རྒྱ་མཚོ་ཁོང་གིས་ཀྱང“བསོད་
ནམས་འབག་བཙོག”ཅེས་འབོད་བཞིན་འདུག
བསོད་ནམས་འབག་བཙོག་དང་ངེད་གཉིས་སློབ་རིམ་གཅིག་མིན་རུང་། ང་ཚོའི་
སློབ་གྲྭར་སློབ་ཁང་གསུམ་མ་གཏོགས་མེད་པས། སློབ་རིམ་གཉིས་པ་དང་བཞི་པ་གཉིས་
སློབ་ཁང་གཅིག་ཏུ་བཀོད་སྒྲིག་བྱས་ཡོད། ངའི་སེམས་ལ་ནམ་ཞིག་བསོད་ནམས་འབག་
བཙོག་ལ་སྐྱིན་པ་ཞིག་ལེན་དགོས་སྙམ་བྱུང་།
རྡུང་རེས་བརྒྱག་དགོས་ཚེ་ང་ནི་ཁོའི་དོ་ཟླ་མིན།
ད་ནི་ཅི་ཞིག་བྱས་ན་དགའ་ཨང་།
ངས་ཉིན་དང་མཚན་མཐུད་ནས་བསམ་བློ་བཏང་བཏང་མཐར་གཞི་ནས་ཐབས་ཤེས་
ཤིག་རྙེད་བྱུང་། ང་ཚོ་རྒྱུན་དུ་རྩེད་མོ་རྩེ་སའི་ཆུ་དང་དེའི་མཐའ་རུ་སྦལ་བ་མང་པོ་ཐ་ར་
68



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
། བྱང་
ར་བྱེད་པས། ཉིན་ཞིག་ཁོ་མེད་པའི་གླགས་དང་བསྟུན་ནས་ངས་སྦལ་རྒན་ཞིག་བཟུང་
སྟེ་ཁོའི་བཀལ་མོའི་ནང་ཁ་རོག་གེར་བཞག་པ་ཡིན། ཅོང་རྙིང་བཙའ་ཏོ་དེ། ”ཏིང་ཏིང་
ཞེས་བསྟུད་མུར་ལན་འགར་གྲག་པ་དང་། སློབ་གྲོགས་ཚོ་ནི་སྔ་གཞུག་བརྩད་དེ་སློབ་
ཁང་དུ་བཙངས་ཡོང་། དེའི་འཕྲོར་དགེ་རྒན་རྒྱ་མཚོས་ཁྲིད་དེབ་བཟུང་ནས་སླེབས་བྱུང་།
ཞོགས་པ་དེར་དགེ་རྒན་རྒྱ་མཚོས་བསོད་ནམས་འབག་བཙོག་སོགས་ལ་ལས་བྱ་བཀོད་
སྒྲིག་བྱས་རྗེས། ང་ཚོར་བོད་ཡིག་གི་སློབ་ཐུན་གསར་བ་ཞིག་ཁྲིད་མགོ་བརྩམས། ཁོས་
སློབ་ཐུན་གསར་བ་ཁྲིད་ནས་ཅུང་མ་འགོར་བར། བསོད་ནམས་འབག་བཙོག་གི་བཀལ་
མོའི་ནང་གི་སྦལ་བས་བསྟུད་མུར་ཨག་སྐད་ལན་འགའ་བརྒྱབ་བྱུང་།
དགེ་རྒན་རྒྱ་མཚོས“ཅི་ཞིག་རེད། སུ་ཡིན”ཟེར།
ཁོང་གིས་དེ་ནི་སྦལ་སྐད་ཡིན་པ་མ་ཤེས་པར། སུ་ཞིག་གིས་བསམ་གཟས་ནས་
གཏོར་བརླག་བྱེད་བཞིན་འདུག་སྙམ་བྱུང་།
སློབ་གྲོགས་ཚོས་མིག་གཉིས་རིག་རིག་ངང་ཕན་ཚུན་ལ་བལྟས་བྱུང་། ངས་ཀྱང་མ་
ཤེས་ཁུལ་བྱས་ནས་བསོད་ནམས་འབག་བཙོག་གི་ཕྱོགས་སུ་ལན་གཅིག་བལྟས་པ་ན།
ཁོས་ཡར་ལྟ་མར་ལྟ་ཙམ་བྱས་རྗེས་ཅི་མི་སྙམ་པར་བསྡད་བྱུང༌། སྐབས་དེར་ཁོའི་བཀལ་
མོའི་ནང་གི་སྦལ་བས་ཡང་བསྐྱར་ཨག་སྐད་འབྱིན་མགོ་བརྩམས་བྱུང་། །
དགེ་རྒན་རྒྱ་མཚོ་རབ་ཏུ་ཁྲོས་བྱུང་བ་འདྲ།"ཨ་བ་ཨ་མ། སུ་ཡིན”ཟེར་ཞོར་ཁྲིད་སྟེགས་
ལས་མར་བབས་ཏེ་སློབ་གྲོགས་ཚོའི་གསེང་ནས་ཕར་འགྲོ་ཚུར་འགྲོ་ཐེངས་འགའ་བྱས་
འཕྲལ། བསོད་ནམས་འབག་བཙོག་གི་འགྲམ་དུ་གློ་བུར་གོམ་པ་སྤོ་མཚམས་བཞག་བྱུང་།
“ཁྱི་སྐྱག ཡར་ལོངས།”
བསོད་ནམས་འབག་བཙོག་གིས་ཁོར་བཤད་བཞིན་པ་གཏན་ནས་མ་ཤེས། ཁོས་ད་
དུང་ཁོའི་གྲལ་མཚེས་སློབ་གྲོགས་འཇིགས་མེད་ཁ་རྐོར་བལྟས་ནས་མིག་བརྡ་ཞིག་བརྒྱབ་
69



གཡུ་དྲུག་དཀར་དཔེ་ཚོགས།
སོང་།
དགེ་རྒན་རྒྱ་མཚོ་ཁྲོས་པའི་ཚེ་ན་མགྲིན་པ་ལས་སྒྲ་སྣ་ཚོགས་ཤིག་གྲག་སྲིད། ཁོང་
གིས་མུ་མཐུད་དུ་“ཡར་ལོངས་ཟེར་བ་མི་གོའམ། ཁྱོད་འོན་པ་ཡིན་ནམ་ལོང་བ་ཡིན"
ཟེར། །
བསོད་ནམས་འབག་བཙོག་གིས་འཇིགས་མེད་ཁ་རྐོའི་གདོང་ལ་བལྟས་ནས་འདུག
དགེ་རྒན་རྒྱ་མཚོའི་ལག་པ་ལྕགས་ཚེབ་ལྟ་བུའི་བསོད་ནམས་འབག་བཙོག་གི་སྐྲ་
ནས་འཇུས་ཏེ་ཡར་འཐེན་པ་ན། ད་གཟོད་བསོད་ནམས་འབག་བཙོག་གི་གདོང་ལ་སྨྲ་
མི་ཤེས་པའི་ཉམས་འགྱུར་ཞིག་མངོན་ཞིང་། འཚེར་སྣང་དང་བཅས་དགེ་རྒན་རྒྱ་མཚོའི་
གདོང་ལ་ཅེར་བྱུང༌།
“ཁྱོད་ཀྱི་དཔེ་ཁུག་ནང་དུ་ཅི་ཞིག་བཅུག་ཡོད།”
“ཅི་ཡང་མེད།
མེད་དམ།”
''མེད།”
དགེ་རྒན་རྒྱ་མཚོས་ཁོའི་བཀལ་མོ་ནག་པོ་མགོ་རྟིང་བསློགས་ཏེ་སྤྲུགས་ཙམ་བྱས་པ་
ན། བཀལ་མོ་ལས་དཔེ་དེབ་དང་གོ་རེ། ད་དུང་སྦལ་བ་ཞིག་ཐང་ལ་ལྷུང་བྱུང་བས། དགེ་
རྒན་རྒྱ་མཚོས་“ཨ་ཙི”ཟེར་བཞིན་ཕྱི་ནུར་འགའ་སྟེག་བྱུང་། དེ་ནས་ཁྱི་སྐྱག དཔེ་ཁུག་
ནང་དུ་སྦལ་བ་བཅུག་ནས་ཟ་རྒྱུ་ཡིན་ནམ་ཟེར་ཞིང་ཁོའི་གདོང་ལ་འགྲམ་ལྕག་ཚ་ཐག་
ཆོད་པ་ཞིག་གཞུས་སོང་། །
བསོད་ནམས་འབག་བཙོག་ནི་གློག་གིས་བརྒྱབ་པ་ལྟར་ངོ་ཚུགས་ཀྱང་གཅུས་སོང་།
བསོད་ནམས་འབག་བཙོག་གིས”ངས་བཞག་པ་མིན”ཞེས་སྐད་དམའ་མོས་བཤད།
“དེས་ན་སུས་བཞག་པ་རེད།”
7O



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
དགེ་རྒན་རྒྱ་མཚོའི་སྐད་སྒྲ་ལ་ཟིལ་རྔམ་ཡ་མེད་ཅིག་ལྡན་འདུག
དེ་དུས། ངའི་སེམས་ལའང་ཞེད་སྣང་ཞིག་འགོག་མེད་དུ་སྐྱེས་མགོ་བརྩམས།
''ངས་མི་ཤེས།
"བཀལ་མོ་ཆད་པོ་འདི་ཁྱོད་ཀྱིས་ཨེ་ཡིན།”
“ཡིན།"
"བཀལ་མོ་ཆད་པོ་འདི་སྦལ་ཁུག་ཡིན་ནམ་དཔེ་ཁུག་ཡིན།”
དཔེ་ཁུག་ཡིན།”
''དཔེ་ཁུག་ཡིན་ན་སྦལ་བ་བཅུག་ནས་རོ་བྱེད་དམ།”
''ངས་བཅུག་པ་མིན།
''ད་རུང་ཕྱིར་ལན་བསློག་རྒྱུ་ཡིན་ནམ།”
བསོད་ནམས་འབག་བཙོག་གི་གདོང་ལ་ངུ་ཉམས་ཤིག་ཤར་ཏེ་ཁ་རོག་གེར་བསྡད་
བྱུང་། །
ང་ཞོགས་པ་དེར་དགའ་དགའ་ཞིག་དགའ་མ་མྱོང་། བསོད་ནམས་འབག་བཙོག་ལ་
སྐྱིན་པ་ལེན་ཡག་བྱས་སོང་བས། སེམས་ཀྱི་ཁུར་བོ་ལྕི་མོ་ཞིག་ཐང་ལ་ཕོག་སོང་བའི་སྣང་
བ་ཞིག་སྟེར། །
བསོད་ནམས་འབག་བཙོག་དང་འབྲེལ་བའི་གནས་ཚུལ་གཞན་ཞིག་ནི། ཁོ་སློབ་
རིམ་བཞི་པ་ཡིན་དུས་ཤིག་སྟེ། དེ་ནི་དབྱར་གནང་གཏོང་ལ་ཉེ་བའི་ཉིན་ཞིག་ཡིན།
དགེ་རྒན་རྒྱ་མཚོས་སློབ་གྲོགས་ཚོར་སློབ་ཁང་ལ་གཙང་སྦྲ་ལེགས་པོ་ཞིག་བྱོས་ཟེར།
དགེ་རྒན་རྒྱ་མཚོ་སློབ་ཁང་ནང་ཡར་འགྲོ་མར་འགྲོ་བྱས་ཏེ་ང་ཚོར་ལྟ་རྟོག་བྱེད་དུས།
ཁོས་ང་ཚོའི་སྒྲོག་ཙེ་ནང་དུ་གོར་སྐམ་མང་པོ་ཡོད་པ་མཐོང་བྱུང་། སྐབས་དེར་ཁོས་ཅི་
71



གཡུ་དྲུག་དཀར་དཔེ་ཚོགས།
ཞིག་དྲན་པ་ལྟར་ང་ཚོར་གཙང་སྦྲ་བྱེད་མཚམས་འཇོག་ཏུ་བཅུག དེ་ནས་སོ་སོའི་སྒྲོག་
ཙེ་ནང་གི་གོར་སྐམ་དཔེ་ཁུག་ནང་འཇུག་པར་བསྐུལ་བྱུང་། །
ཚང་མས་གོར་སྐམ་དཔེ་ཁུག་ནང་ཆུགས།
ང་ཚོས་དགེ་རྒན་རྒྱ་མཚོས་ཅི་ཞིག་བྱེད་སྲིད་པ་ག་ལ་ཤེས། སྒྲོག་ཙེ་ནང་གི་གོར་
སྐམ་མ་ལུས་པར་དཔེ་ཁུག་ནང་དུ་བཅུག་པ་ཡིན། དེ་དུས་བསོད་ནམས་འབག་བཙོག་
གིས་སྒྲོག་ཙེ་ནང་བསློགས་བསློགས་རྗེས། ཅི་ཡང་མ་རྙེད་པས་ང་ལ་གོར་སྐམ་ཅུང་ཟད་
ཁོར་བྱིན་ཟེར། ངས་ཁྱོད་ལ་གོར་རྡུལ་ཞིག་ཀྱང་སྟེར་མི་སྲིད"ཅེས་བཤད་པ་ན། བསོད་
ནམས་འབག་བཙོག་གི་གདོང་ལ་རེ་ཆད་ཀྱི་ཉམས་ཤིག་ཤར་འདུག
དགེ་རྒན་རྒྱ་མཚོས”འགྲོ། དཔེ་ཁུག་ཟུངས་དང་། ང་ཚོ་སྤང་ཁུད་དུ་རྩེད་མོ་རྩེ་རུ་
འགྲོ”ཟེར།
སློབ་གྲོགས་རྣམས་དགའ་སྟེ་དགེ་རྒན་རྒྱ་མཚོའི་རྗེས་བསྙེགས་ཏེ་སློབ་གྲྭའི་གཡས་
ལོགས་ཀྱི་སྤང་ཁུད་དུ་ཕྱིན། དེ་ནས་དགེ་རྒན་རྒྱ་མཚོས་སློབ་གྲོགས་ཚོ་ཁོའི་མཐའ་
བསྐོར་ནས་འདུག་ཏུ་བཅུག་རྗེས། སོ་སོའི་དཔེ་ཁུག་ནང་གི་གོར་སྐམ་རང་རང་གི་
མདུན་དུ་བྱོ་རུ་བཅུག དགེ་རྒན་རྒྱ་མཚོས་བསོད་ནམས་འབག་བཙོག་ལ“ཁྱོད་ཀྱི་གོར་
སྐམ་གང་དུ་བུད་སོང”ཟེར། །
བསོད་ནམས་འབག་བཙོག་གིས་མགོ་བོ་སྨད་དེ། "ང་ལ་གོར་སྐམ་མེད”ཟེར།
“ཡ། དེས་ན་ཁྱོད་འདིར་ཤོག་
བསོད་ནམས་འབག་བཙོག་གི་བྱིན་པ་འདར་ཙམ་འདར་ཙམ་བྱེད། །
ང་ཚོའི་སེམས་སུ་དགེ་རྒན་རྒྱ་མཚོའི་ལག་པ་ལྕགས་ཚེབ་ལྟ་བུ་དེ། བསོད་ནམས་
འབག་བཙོག་གི་གདོང་ལ་འབབ་རྒྱུ་རེད་སྙམ་དུས། ལྡོག་སྟེ་དགེ་རྒན་རྒྱ་མཚོའི་གདོང་ལ་
འཛུམ་ཞིག་ལངས་བྱུང༌།
72



སྒོ་མེ་ཚེ་རིང་བཀྲ་ཤིས་ཀྱི་སྲུང་ཐུང་ཕྱོགས་བསྒྲིགས།
རེ
ག
''ཡ། དེས་ན་ཁྱོད་ཀྱིས་ཁོ་ཚོར་ལྟ་རྟོག་བྱོས། "
དགེ་རྒན་རྒྱ་མཚོས་ང་ཚོར་ལྟ་དུས་གདོང་གི་རྣམ་འགྱུར་གློ་བུར་འགྱུར་ཏེ། “ཁྱོད་
ཚོར་ཕ་མའི་རྔུལ་ཁྲག་འདི་ལྟར་ཆུད་ཟོས་སུ་ཐོངས་ཞེས་སུས་བཤད་པ་ཡིན།" ཁོའི་སྐད་
མགོ་ཤིན་ཏུ་མཐོ།
སྔོན་ཏག་ཏག་ལ་ད་དུང་འཛུམ་གྱིས་ཁེངས་པའི་སློབ་གྲོགས་རྣམས་ཁ་རོག་གེར་
གྱུར། སྐབས་དེར་བསོད་ནམས་འབག་བཙོག་གི་གདོང་ལ་རྒྱལ་ཁའི་ཉམས་ཤིག་ཤར་
འདུག
ད་ལྟ་བསམས་ན། དེ་ཡང་ཁོ་ནི་གཞུག་ཁྲིད་ཡིན་པས་རྟགས་རེད།
དགེ་རྒན་རྒྱ་མཚོས་དབྱུག་པ་ཞིག་འཁྱེར་ཡོང་སྟེ་བསོད་ནམས་འབག་བཙོག་གི་
ལག་ཏུ་བཞག་སོང་། དེ་ནས་བསོད་ནམས་འབག་བཙོག་གི་གདོང་ལ་བལྟས་ནས”ཚང་
མར་རང་རང་གི་གོར་སྐམ་ཟ་ཡག་བྱེད་དུ་ཆུགས། སུས་མི་ཟ་ན་ཁྱོད་ཀྱིས་དེའི་སྐེ་ལ་
དབྱུག་པས་རྒྱོབས། ཨེ་གོ་ཐལ”ཟེར། བསོད་ནམས་འབག་བཙོག་གི་གདོང་ལ་འཛུམ་ཉི་
མ་འདྲ་ཞིག་ཤར་འདུག
ང་ཚོ་དགེ་རྒན་རྒྱ་མཚོ་ལ་ཤིན་ཏུ་སྐྲག་པས། གོར་སྐམ་དག་མི་འདོད་བཞིན་བཙན་
གྱིས་ཟོས་པ་ཡིན།
བསོད་ནམས་འབག་བཙོག་གིས་དགེ་རྒན་རྒྱ་མཚོས་ཁོར་སྤྲད་པའི་དབྱུག་པ་དེ་
བཟུང་ནས། ང་ཚོའི་མདུན་དུ་ཕར་འགྲོ་ཚུར་འགྲོ་བྱེད་ཅིང་། ད་དུང་རེམ་མ་ཟོ། ཨེ་གོ་
ཐལ”ཟེར་བཞིན་མི་རེའི་སྐེ་ལ་དབྱུག་པས་ལན་རེ་བྲབས་བྱུང་།
ང་ཚོས་གོར་སྐམ་དག་ཟོས་ཚར་ལ་ཉེ་དུས། དགེ་རྒན་རྒྱ་མཚོས་ལག་པ་རྒྱབ་ལག་
བྱས་ནས་སླེབས་བྱུང་། །
ཁྱོད་ཚོས་གོ་རེ་ཟོས་ཚར་སོང་ངམ།
73



གཡུ་དྲུག་དཀར་དཔེ་ཚོགས།
'ཚར་སོང་།”
ང་ཚོས་མགྲིན་གཅིག་ཏུ་ལན་བཏབ་པ་ན། དགེ་རྒན་རྒྱ་མཚོས་ང་ཚོའི་མདུན་དུ་
ཞིབ་ལྟ་ཞིག་བྱས་རྗེས“དེས་ན་འདིར་གྲལ་བསྒྲིགས” ཟེར། །
དེ་ནས་ཅུང་མ་འགོར་བར་དགེ་རྒན་རྒྱ་མཚོས་བསོད་ནམས་འབག་བཙོག་མངགས་
ཏེ་རྡོ་རྒན་ཞིག་འཁྱེར་ཡོང་དུ་བཅུག ང་ཚོས་ཅི་ཞིག་བྱ་སྲིད་པ་ཆ་མ་འཚལ་བར་དོགས་
སྣང་གིས་ཁེངས་ཤིང་སྡོད་དུས། དགེ་རྒན་རྒྱ་མཚོས་མཛུ་གུས་ང་བསྟན་ནས“ཁྱོད་རང་
སྡུན་ལ་བུད་”ཟེར།
ང་རང་གྲལ་ལས་བུད་དེ་སློབ་གྲོགས་ཚོའི་སྡུན་དུ་འགྲེངས་ནས་བསྡད་པ་ན། དགེ་
རྒན་རྒྱ་མཚོས“མི་རེས་རྡོ་འདི་གནམ་ལ་ཐེངས་བརྒྱ་རེ་ཁྱོགས། རྡོ་ཐེངས་རེ་བཀྱགས་ན་
ཁ་ནས་ཨ་ཕ་ཨ་མའི་བཀའ་དྲིན་ཞེས་སྐད་ཆེན་པོས་ཐེངས་རེ་བོས”ཟེར།
''ཨ་ཕ་ཨ་མའི་བཀའ་དྲིན།”
ཨ་ཕ་ཨ་མའི་བཀའ་དྲིན།"
ཨ་ཕ་ཨ་མའི་བཀའ་དྲིན།
''ཨ་ཕ་ཨ་མའི་བཀའ་དྲིན།”
ངས་དེ་ལྟར་འབོད་ཀྱིན་རྡོ་དེ་ཐེངས་བརྒྱར་གནམ་ལ་བཀྱགས་ཚར་དུས། དཔྲལ་བ་
ནས་རྔུལ་ཆུ་མཚམས་མེད་དུ་འཛར་ཏེ་གདོང་ཡོངས་བརླན་པ་མ་ཟད། ལག་པ་གཉིས་ཀ་
ནི་ཚོར་བས་བཏང་སྟེ་རང་གི་ཡིན་མིན་ཡང་མི་ཤེས་པར་གྱུར། །
བསོད་ནམས་འབག་བཙོག་ལོགས་ཤིག་ཏུ་འགྲེངས་ཏེ་ང་ཚོར་བལྟས་འདུག ཁོའི་
མིག་ཟུང་དུ་རང་རློམ་དང་ང་རྒྱལ་ཞིག་གིས་ཀུན་ནས་ཁེངས་འདུག་ལ། སྣ་མདོའི་སེར་
ལ་སྦོམ་པའི་སྣབས་དེ་ཉི་འོད་ཀྱི་འོག་ཏུ་འཁྱུག་ཙམ་འཁྱུག་ཙམ་བྱེད།
74



，
སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ར
ང
བསོད་ནམས་འབག་བཙོག་སློབ་ཆུང་ནས་མཐར་མ་ཕྱིན་གོང་། ཁོའི་ཕ་གཡར་གྱིས་
ཁོ་རང་སློབ་གྲྭ་ནས་ཕྱིར་འཐེན་ཏེ་ལུག་རྫིར་བསྐོས། དེ་ལ་དགེ་རྒན་རྒྱ་མཚོས་ཕངས་
པའི་ཤུགས་རིང་འདོན་བཞིན། “བསོད་ནམས་འབག་བཙོག་དེ་བྱིས་པ་རིག་ཡག་ཅིག་
ཡིན་མོད། ད་ནི་དེ་བ་ཚང་གིས་བརླག་རྒྱུ་རེད”ཟེར།
བསོད་ནམས་འབག་བཙོག་གི་ཕྱིའི་ཆ་ལུགས་ནི་ལྷ་ང་ལྡང་ངེ་ཆ་ལ་ཚོལ་ལེ་ཞིག་
ཡིན་རུང་། དགེ་རྒན་རྒྱ་མཚོས་བཤད་པ་ལྟར། ཁོ་རིག་ཡག་ཅིག་ཡིན་པ་ནི་དོན་དངོས་
ཀྱི་སྟེང་ནས་ར་སྤྲོད་བྱས་ཆོག་སྟེ། ཁོར་ཆེད་དུ་སུ་ཡིས་མ་བསླབས་ཀྱང་ཆུང་ངུའི་དུས་
ནས《ཉི་མ་ཚེ་རིང་དང་ཟླ་བཟང་སྒྲོལ་མ》དང《དོན་གྲུབ་རྒྱལ་ལོ་དང་ཡེ་ཤེས་སྒྲོལ་མ》
《གེ་སེར་སྒྲུང》སོགས་བློ་ནས་ཐོགས་མེད་དུ་འདོན་ཐུབ་པས། སྡེ་བའི་ནང་གི་བུད་མེད་
ཚོས་ཁོ་རང་ཞིང་ཁ་སོགས་སུ་བཀག་སྟེ། “བསོད་ནམས། ང་ཚོར《ཉི་མ་ཚེ་རིང་དང་
ཟླ་བཟང་སྒྲོལ་མ》ཞིག་ལོངས་དང་ཟེར་བ་ན། ཁོས་དེ་མ་ཉིད་དུ་དབྱངས་རྟར་དྲངས་
ཏེ་ལེན་པར་བྱེད་ཅིང་། ཉིན་ཁར་ཉི་མར་ལྡེ་བའི་བགྲེས་པོ་རྣམས་ཀྱིས་ཀྱང་ཁོ་ལ“བསོད་
ནམས། ང་ཚོར་སྒྲུང་ཞིག་བཤད་རོགས”ཞེས་བསྐུལ་ཚེ། ཁོས་ལག་པས་ཕྱག་རྒྱ་སྣ་ཚོགས་
བྱེད་ཀྱིན་ཐོགས་མེད་དུ་བཤད་སྲིད།
དེ་ལྟ་ནའང་། གྲོ་ཞིང་ཁའི་རྒན་གཞོན་ཀུན་གྱིས་བསོད་ནམས་འབག་བཙོག་དེ་
བྱིས་པ་ཡ་རབས་ཀྱི་གྲས་སུ་བཞག་མ་མྱོང་།
ནམ་ཡང”བསོད་ནམས་འབག་བཙོག་ཟེར་རམ། དེ་ནི་དགའ་ཞིག་ག་ལ་ཡིན།
བསོད་ནམས་འབག་བཙོག་ཡེ། དེར་འགྲོགས་མི་ཉན”ཟེར།
ངས་ནི་མི་རྒན་ཚོའི་གཏམ་ལ་གོ་བ་ལེན་མ་ཐུབ། རྗེས་སུ་ངའི་སེམས་ལ་གཏམ་དཔེ་
ཞིག་དྲན་བྱུང་སྟེ། དགོས་དུས་ལྷ་རྫས་དང་། མི་དགོས་དུས་གདོན་རྫས། དེ་ནི་ཆེད་དུ་
དེར་བསྟན་པ་རེད་སྙམ་བྱུང་།
75



གཡུ་དྲུག་དཀར་དཔེ་ཚོགས།
བསོད་ནམས་འབག་བཙོག་ནི་ལུག་རྫི་ཡང་དགའ་ཞིག་ཡིན་པ་འདྲ་སྟེ། དེ་ནི་ཁོ་
ཚང་གི་ལུག་ལ་བལྟས་ན་ཤེས་ཐུབ། ཁོ་ཚང་གི་ལུག་རྣམས་ནི་གཞན་ལས་ཆེ་ཞིང་ཤ་ཤེད་
རྒྱས་ཏེ། སུས་མཐོང་ཡང”གན་ཨ་ཁུ་ཚེ་བརྟན་ཚང་གི་ལུག་རེད”མི་ཟེར་མཁན་ཞིག་
མེད། ཡིན་ནའང་ཁོས“ལུག་འཚོ་བ་ལས་ཐབས་རྡུགས་ཀྱི་ལས་ཀ་ཞིག་མི་འདུག”ཟེར།
དེ་ནི་དབྱར་གནང་གི་སྐབས་ཤིག་སྟེ། ཉིན་དེར་ང་གཅིག་པུ་ཁྱིམ་དུ་བསྡད་ཡོད།
ངས་ལས་བྱ་བྲིས་ནས་མཚམས་ཤིག་ལ་སྒོར་བུད་པ་ན། བསོད་ནམས་འབག་བཙོག་གིས་
ངེད་ཚང་གི་ཚོད་རའི་ནང་ནས་ལ་ཕུག་རྐུ་བཞིན་པ་མཐོང་བྱུང་། །
“ཝེ། རྐུན་མ།"
ངའི་ཁ་ནས་སྐད་ཆ་དེ་ཤོར་བ་དང་བསོད་ནམས་འབག་བཙོག་ཡར་ལངས་ནས་
འབྲོ་རྩིས་ཤིག་བྱས་མོད། ཁོས་ང་གཅིག་པུ་ཡིན་པ་མཐོང་བས་གདོང་གི་རྣམ་འགྱུར་རྒྱུན་
ལྡན་དུ་གྱུར་ཅིང་། དེ་ནས“མིན་མིན་མིན། ལ་ཕུག་ཅིག་བརྐུས་ནས་ཅི་བྱེད། ལ་ཕུག་
དགོས་ན་ངེད་ཚང་གི་ཚོད་རའི་ནང་དུ་ཏག་ཏག་ཡིན། ཁྱོད་ལ་ལ་ཕུག་དགོས་སམ་”ཟེར།
དེས་ན་ཁྱོད་ཀྱིས་ངེད་ཚང་གི་ཚོད་རའི་ནང་དུ་ཅི་ཞིག་བྱེད་ཀྱིན་ཡོད།"
''ང་ཁྱོད་འབོད་དུ་ཡོང་བ་ཡིན།”
''ང་བོས་ནས་ཅི་བྱེད།”
“འུ་གཉིས་རྩེ་རུ་འགྲོ།
“མི་འགྲོ། ང་ཁྱོད་ལ་འགྲོགས་ནས་མི་འགྲོ།
ང་ནི་ཁོ་དང་འགྲོགས་ནས་གཏན་དུ་འགྲོ་མི་འདོད་མོད། ཁོས་ང་ལ“ཁྱོད་ཀྱིས་གེ་
སར་རྒྱལ་པོའི་ཞབས་རྗེས་མཐོང་ཨེ་མྱོང་”ཟེར། ངས་ལན་ཅི་ཡང་མ་བཏབ་པར་སྡོད་དུས་
ཁོས་ཡང་བསྐྱར་ཁ་གྲག་བྱུང་།
“གེ་སར་རྒྱལ་པོའི་ཞབས་རྗེས་ལ་ལྟ་རུ་འགྲོ་མི་འདོད་དམ། ”
II
76



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ང་ཚོ་སྡེ་བའི་གོང་དུ་ཐང་ནག་ཟེར་བའི་ཐང་ཆེན་པོ་ཞིག་ཡོད་པ་དེ་རུ། རྡོ་ཕ་བོང་
ཞིག་གི་སྟེང་དུ་གེ་སར་རྒྱལ་པོའི་ཞབས་རྗེས་ཕབ་ཡོད་ཟེར་བ་ངས་ཀྱང་གོ་མྱོང་བས།
ཁོས་ང་ལ་མུ་མཐུད་དུ་འགྲོ་ཟེར་དུས། ངས་ཀྱང་དེའི་བསླུ་བྲིད་བཟློག་མ་ཐུབ་པར་ཁོའི་
རྗེས་འབྲངས་ནས་ཕྱིན་པ་ཡིན། །
ལམ་དུ་ཁོས་ང་ལ་གེ་སར་རྒྱལ་པོ་ནི་གནམ་ལ་འཕུར་ན་བྱ་དང་འདྲ་ཞིང་། ས་ལ་
འཛུལ་ན་སྦྲུལ་དང་འདྲ། ཀི་ཞིག་བཏབ་ན་གནམ་ས་གཡོ་བར་བྱེད། གོམ་གང་སྤོས་ན་
གཙང་བོའི་ཕ་རོལ་བརྒལ་བར་ནུས་ཟེར་བཞིན། གེ་སར་རྒྱལ་པོའི་ངོ་མཚར་གྱི་གཏམ་
རྒྱུད་མང་པོ་བཤད་བྱུང་། ང་ནི་ཁོའི་གཏམ་གྱིས་ཡིད་སེམས་རབ་ཏུ་དྲངས་སོང་བས། ཁོས་
ད་ནི་ཁྱོད་འགྲོ་མི་འདོད་ན་མ་སོང་ནའང་ཆོག”ཟེར་དུས། ངས་ཁོར་ཞུ་བ་བྱས་ཤིང་རྗེས་
བསྙེགས་ནས་སོང་བ་ཡིན། དེ་དུས་ཁོའི་གདོང་ལ་ཁེངས་ཉམས་ཤིག་དོད་དེ་འགྲོ་མི་
འདོད་ན་ཨ་ཁུ་ལོ་ལོ་མེད”ཟེར།
ད་ལྟ་ཕྱིར་འདང་ཞིག་བརྒྱབ་ཚེ། ཡིན་པ་ནི་ཁོས་ང་ལ་མགོ་བསྐོར་ཏེ་ལུག་འཚོ་
རོགས་སུ་ཁྲིད་པ་རེད།
ངེད་གཉིས་ཐང་ནག་ཟེར་བའི་ཐང་ཆེན་པོ་དེར་སླེབས་དུས། ཁོ་ཚང་གི་ལུག་ཁྱུ་
ཐང་ཆེན་པོའི་ཁུད་དུ་གཟན་ལ་བཀྲམ་འདུག
རྡོ་ཕ་བོང་དེ་ནི་རྒྱང་ནས་བལྟས་ཀྱང་ལྷིང་ངེར་འདུག ང་ཁོའི་རྗེས་འབྲངས་ནས་རྡོ་
ཕ་བོང་གི་ཉེ་སར་ཕྱིན་པ་ན། གེ་སར་རྒྱལ་པོའི་ཞབས་རྗེས་ཟེར་བའི་རྐང་རྗེས་ཆེན་པོ་དེ་
དངོས་སུ་མིག་ལམ་དུ་མངོན་བྱུང་། རྡོ་ཕ་བོང་དེའི་ངོས་སུ་ཧ་ཅང་ཆེ་བའི་རྐང་རྗེས་ཤིག་
ཕབ་འདུག དེ་དུས་ཁོས་ངའི་ལྷམ་ཕུད་ཅིང་རྐང་པ་དེའི་སྟེང་དུ་སྤོ་རུ་བཅུག རྐང་རྗེས་
ཆེན་པོ་དེ་ནི་དངོས་གནས་གོམ་གང་སྤོས་ན་གཙང་བོའི་ཕ་རོལ་བརྒལ་ཐུབ་པའི་རྐང་
རྒན་ཞིག་ཡིན་པ་ཐག་གིས་ཆོད།
77



གཡུ་དྲུག་དཀར་དཔེ་ཚོགས།
ཉིན་མོ་དེར་ཁོས་ང་ལ་གེ་སར་རྒྱལ་པོའི་གཏམ་རྒྱུད་སྙན་མོ་གླུ་ལ་དྲངས་ཏེ་བླངས་
བྱུང་བས། ངའི་སེམས་ལ་བསོད་ནམས་འབག་བཙོག་འདིས་སྣ་མདོའི་སྣབས་བདག་བྱ་
མི་ཐུབ་ཀྱང་མི་ནི་ཤེས་རྒྱ་ཅན་ཞིག་རེད་ཨང་སྙམ་བྱུང་།
གླུ་ཨ་ལ་ལ་མོ་ཨ་ལ་ལེན།།
གླུ་ཐ་ལ་ལ་མོ་ཐ་ལ་ལེན།།
ཨ་ལ་ངག་གི་འགུག་ལུགས་རེད།།
བསམ་དོན་ངང་གི་ཤུགས་འབྱུང་རེད།།
འབྲུ་དྲུག་ཚིག་གི་བཅད་སོ་རེད།།
ས་འདིའི་ས་ངོ་མ་ཤེས་ན།།
རིང་བོ་རྣ་བའི་གོ་ཚུལ་ལ།།
ཤར་ཁྲ་བོ་གླིང་གི་ས་ཆ་རེད།
ཁོས་དེ་ལྟར་ངག་ལ་བཀུགས་ནས་ལེན་དུས། ངའི་མཐོང་ལམ་དུ་མདའ་མདུང་གྲི་
གསུམ་ཐོགས་པའི་སྐྱ་མི་མང་པོ་གཤར་ནས་འོངས་པའི་སྣང་བརྙན་རབ་རིབ་ཅིག་འཁོར་
བྱུང༌།
ཁོས་ང་ལ་དེ་ལྟར་གེ་སར་རྒྱལ་པོའི་གཏམ་རྒྱུད་སྣ་ཚོགས་བཤད་ནས་དུས་ཡུན་རིང་
ཙམ་འགོར་བ་ན། ངའི་ཕོ་བར་ལྟོགས་སྣང་ཞིག་ཀུན་ནས་སྐྱེས་བྱུང་།
"ང་ལྟོགས་ནས་ཤི་ཐལ། “
ངས་བསོད་ནམས་འབག་བཙོག་ལ་དེ་ལྟར་བཤད།
ཁོས“དེས་ན་འུ་གཉིས་ཀྱིས་ཟ་རྒྱུ་ཞིག་བཙལ”ཟེར།
ངའི་སེམས་ལ་ཐང་སྟོང་ཞིག་ཏུ་ཟ་རྒྱུ་ཞིག་གང་དུ་འཚོལ་ཨང་སྙམ་པའི་སྐབས་



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། །
སུ། ཁོས་རྩྭ་ལྡུམ་ཞིག་གི་རྩོད་པ་བལ་ནས“འདི་ནི་ཟས་ན་ཆོག་པ་རེད”ཟེར། ཁོའི་སྐད་
ཆ་དེས་ང་ལ་དོགས་པ་ཞིག་བསླངས་སོང་མོད། འོན་ཀྱང་ཁྲིགས་ཁྲིགས་མེད་ན་བདེན་པ་
ཡིན་ཡང་སྲིད་སྙམ་ནས་ཁ་ལ་བཅུག་པ་ན། དེ་ནི་དངོས་གནས་ཀ་ར་བྲོ་ཞིང་ཁ་ལ་ཤིན་
ཏུ་ཞིམ་པས་འགྲངས་ཚད་ཅིག་ཟོས་པ་ཡིན། མཐའ་མར་ངེད་གཉིས་རྡོ་ཕ་བོང་གི་སྟེང་དུ་
ཁ་སྦུབས་སུ་ཉལ་ནས་ཡར་བཤད་མར་བཤད་བྱས། བར་སྐབས་ཤིག་ལ་ང་ནི་དེ་ལྟར་ཤེས་
མེད་ཚོར་མེད་ངང་གཉིད་ཀྱི་ཞིང་ཁམས་སུ་འཁྱམས་སོང་།
རྨི་ལམ་རིང་བོ་དེའི་ནང་དུ་གེ་སར་རྒྱལ་པོ་ཡིན་ཟེར་བ་ཞིག་གིས་ང་རང་ཁོའི་རྟའི་
འཕོངས་ལ་བླངས་ནས་ཐང་ནག་ཏུ་ཡར་རྒྱུག་མར་རྒྱུག་བྱས་པ་ན། ཕྱོགས་བཞིའི་མི་
ཚོགས་ཀྱིས་མགོ་བོ་དུད་དེ་ང་དང་གེ་སར་རྒྱལ་པོ་གཉིས་ལ་གུས་འདུད་ཞུ་ཞིང་མཆིས།
ང་ནི་དགའ་སྟེ་ཀི་ལྡིར་ལན་འགའ་བྱས་པ་ན། མི་རྣམས་ཀྱིས་ཀྱང་ང་ལ་ལད་མོ་བྱས་ནས་
ཀི་ལྡིར་བྱེད་མགོ་བརྩམས། གེ་སར་རྒྱལ་པོས་ང་ལ ”འདི་ནི་བདག་གི་འབངས་ཡིན།
ང་ནི་ཧོར་ལ་ཆས་དགོས་པས། དེ་རིང་ནས་བཟུང་ཡུལ་འདིར་ཁྱོད་ཀྱིས་བདག་དམ་བྱ་
དགོས”ཞེས་བཤད་རྗེས། ཁོ་རང་རྟ་ཕོ་གཞན་ཞིག་ལ་ཞོན་ཏེ་ངའི་མཐོང་ལམ་ནས་རིང་
དུ་ཡལ་སོང་། དེ་དུས་ཕྱོགས་དང་ཕྱོགས་ཀྱི་མི་རྣམས་ངའི་མདུན་དུ་ཡོང་ནས“རྒྱལ་པོ་
རིན་པོ་ཆེ། ཁྱེད་ཀྱི་སྐུ་ཚེ་ཁྲི་ལོར་བརྟན་པར་ཤོག”ཅེས་བསྒྲགས་བྱུང་། །
སྐད་སྒྲ་དེ་ནི་རླུང་གིས་སྤུར་བའི་ཕུག་མ་བཞིན་ལ་ལུང་དུ་ཁྱབ་སོང་།
ང་དེ་ལྟར་རྨི་ལམ་རིང་བོ་དེ་ལས་སད་དུས་མུན་ཡོངས་སུ་རུབ་འདུག
ངས་གན་དུ་ལྟ་དུས་བསོད་ནམས་འབག་བཙོག་སྔར་ནས་སོང་ཟིན། སྐྱི་བསེར་གྱི་
གཡབ་གཡུག་ཁྲོད་ནས་འཇག་སྐྱའི་ཤུར་སྒྲ་སྒྲོག་ཅིང་། རྒྱང་རིང་གི་གནས་གང་ཞིག་
ནས་སྤྱང་ཀིའི་ངུ་འབོད་ཀྱང་རྣ་ལམ་དུ་མཆེད་འོངས་པས། ང་ནི་སྐྲག་སྟེ་ཐང་ཆེན་པོའི་



གཡུ་དྲུག་དཀར་དཔེ་ཚོགས།
ཞིག་ལ་མི་ཞིག་རྗེས་དེད་ནས་འོང་བཞིན་པ་འདྲ་བས། ངས་ཡང་ཡང་ཕྱིར་འཁོར་ནས་
མི་ལྟ་ཀ་མེད་བྱུང་། ང་རང་རྒྱུག་ཞོར་དང་ཕྱིར་ལྟ་བྱེད་ཞོར་ཡུལ་ལ་སླེབས་དུས་ལུས་
ཡོངས་རྔུལ་ཆུས་བངས་འདུག
བསོད་ནམས་འབག་བཙོག ཨ་བ་ཨ་མ་རོ། ཁྱི་སྐྱག རྨ་ཆུར་འཕེན་རྒྱུ་བོ། རྐང་
པ་གཅོག་རྒྱུ་བོ། ཤུན་པགས་བཤུ་རྒྱུ་བོ། སྐེ་གཅུ་རྒྱུ་བོ… ལམ་དུ་ངས་དེ་ལྟར་མི་
རྒན་རྣམས་ཀྱིས་བྱིས་པར་སྡིགས་དམོད་བྱེད་སྲོལ་ལྟར། བསོད་ནམས་འབག་བཙོག་ལ་
བསྡིགས་ནས་ཡོང་བ་ཡིན། །
མཚན་མོ་དེར། རྒྱུ་མཚན་ཅི་ཡི་དབང་གིས་ཡིན་པ་མ་ཤེས་མོད། ང་རང་ཞག་གང་
བོར་གཉིད་སྐྱིད་པོ་ཞིག་མ་ཁུགས།
..གཉིད་གུང་དུ་འབུ་མང་པོ་ཕྱོགས་བཞི་མཚམས་བརྒྱད་ནས་ངའི་ཕྱོགས་སུ་
བཅས་ཨག་སྐད་ཅིག་བརྒྱབ་པ་དེས་ཕ་མ་གཉིས་ཀྱི་གཉིད་ཀྱང་གང་ཞིག་ཏུ་ཞོགས་སུ་
བཅུག་སོང་། ཨ་ཕས་དཔེ་ཆ་སྣ་རིང་ཞིག་ངའི་མགོ་ལ་བཞག་ཅིང་མཆོད་མེ་རྐང་གང་
བསྒྲོན་པ་ན། ངའི་མིག་ལམ་དུ་འབུ་རྣམས་མཆོད་མེ་ཡི་མེ་ལྕེ་ཕྲ་མོས་བསྲེགས་སོང་བས།
ངས་ཨ་ཕ་ལ་ད་དུང་འདི་ན་འབུ་ཞིག་ཡོད”ཅེས་བཤད་པ་ན། ཨ་ཕས་དེ་མ་ཉིད་དུ་འབུ་
དེ་ཐལ་བར་བཏང་སོང་། ངས་ཡང"ཨ་ཕ་གན་ན་འབུ་ཞིག་འདུག” ཅེས་ལག་པས་བསྟན་
ན། ཨ་ཕས་མཆོད་མེ་བཟུང་ནས་འབུ་དེ་ཡང་ཡང་བསྲེགས་པར་བྱེད། ཨ་ཕས་ད་དུང
སྐྲག་མི་དགོས། འབུ་རྣམས་ངས་རེ་རེ་བཞིན་བསྲེགས་ནས་རྩ་མེད་དུ་གཏོང”ཟེར། །
ཕྱི་ཉིན་སྔ་མོ་ཡར་ལངས་དུས་ཀྱང་། མཚན་གྱི་བྱུང་བ་རྣམས་ཇི་བཞིན་དུ་ཡིད་
ངོར་ཡོད་པས། ངས་ཨ་ཕར་དྲིས་དུས། ཨ་ཕས“ཁྱོད་ལ་མིག་འཕྲུལ་བྱུང་བ་ཁོ་ཐག་རེད།
80



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
དོན་དུ་འབུ་ཞིག་ག་ལ་ཡོད”ཟེར། ང་རང་རྣར་མ་སོང་བར་དཔེ་མི་སྲིད། ངས་དངོས་
སུ་མཐོང་བྱུང་ཞེས་བཤད་ཚེ། ཨ་མའི་རྣམ་རྟོག་གིས་བསླངས་པའི་གདོང་ལ་ཞེད་སྣང་
འདོམ་གང་བསྣར་ནས། ''ཨ་ཁུ་སྔགས་རྒན་གྱི་མདུན་དུ་སོང་ནས་ཕྱག་མོ་ཞིག་བཏབ་ན་
ཅི་འདྲ། མདང་ནུབ་རྨི་ལམ་ནང་བྱི་ལ་ཁྲ་ཁྲ་ཞིག་ངའི་རུམ་ལ་འཛུལ་ཡོང་བ་དང་ཆབས་
ཅིག་ཞི་ལུས་ཨག་འབོད་བྱས་སོང་། ཕལ་ཆེར་ཐེའུ་རང་གིས་གནོད་བཞིན་པ་འདྲ་ཟེར།
ཨ་ཕས་ང་ཁྲིད་ནས་སྔགས་རྒན་རིག་འཛིན་གྱི་མདུན་དུ་སོང་བ་ན། སྔགས་རྒན་
རིག་འཛིན་གྱིས་ངའི་སྐེ་ལ་སྲུང་འཁོར་ཞིག་བཏགས་ཤིང་། ད་དུང་ཞལ་ཕུ་ལན་འགའ་
བཏབ་རྗེས། དགོང་མོ་ཉལ་ཁར་སྒྲོལ་མ་ཚར་རེ་འདོན་རྒྱུ་མ་བརྗེད་ཟེར།
ཨ་ཕས་ང་ལ་ཉིན་དེར་གང་དུ་སོང་བ་ཡང་ཡང་དྲིས་མཐར། ངས་བསོད་ནམས་
འབག་བཙོག་དང་མཉམ་དུ་ཕྱིན་པའི་གནས་ཚུལ་གསོང་བོར་བརྗོད་པ་ན། ཨ་ཕས་ང་ལ་
སྡིགས་དམོད་བྱེད་ཀྱིན། ཁྱོད་དེར་འགྲོགས་ནས་ཅི་བྱ། ཁྱོད་ཀྱི་ཨ་མས་བཤད་པ་འགྲིག་
འདུག དེ་བ་ཚང་གི་སྲུང་མ་ཐེའུ་རང་ཡིན་པ་རེད། ད་ནས་བཟུང་ཁྱོད་དེར་འགྲོགས་
ནས་སོང་དང་ངས་ཁྱོད་ཀྱི་རྐང་པ་མ་བཅག་ན་ལྟོས་ཟེར། །
དེ་ནས་བཟུང་། ངས་བསོད་ནམས་འབག་བཙོག་མཐོང་ཚེ་རྒྱང་ནས་གཡོལ་ཏེ་སོང་
བ་ཡིན། །
ངའི་སེམས་ངོར་བསོད་ནམས་འབག་བཙོག་ནི་བསོད་ནམས་འབག་བཙོག་མིན་
པར། ཐེའུ་རང་ཟེར་བའི་འཇིགས་སུ་རུང་བ་ཞིག་ཡིན་སྣང་སྟེར། ངས་ད་དུང་སློབ་གྲོགས་
ཚོར་ཡང་བསོད་ནམས་འབག་བཙོག་ནི་ཐེའུ་རང་ཡིན་པ་རེད་ཅེས་བཤད་པ་ཡིན། སློབ་
གྲོགས་ཚོས་ང་ལ“ཐེའུ་རང་ཟེར་བ་ཅི་ཡིན་པ་རེད”ཟེར། ངས”ཐེའུ་རང་ཟེར་བ་ནི་ཐེའུ་
རང་རེད། མི་ལ་གནོད་བྱེད་མཁན་ཞིག་ཡིན”ཞེས་བཤད་ཚེ། སློབ་གྲོགས་རྣམས་ཀྱང་
སྐྲག་སྟེ་ད་ནས་བཟུང་བསོད་ནམས་འབག་བཙོག་ལ་མི་འགྲོགས”ཟེར།
31



གཡུ་དྲུག་དཀར་དཔེ་ཚོགས།
བསོད་ནམས་འབག་བཙོག་དེ་ལྟར་ཁེར་རྐྱང་དུ་གྱུར་པ་ནས། ཁོའི་ཅི་བཤད་གང་
བཤད་དང་ཅི་ལས་གང་ལས་ལ་ངས་མཉམ་མ་བཞག་པར་ཡུན་རིང་སོང་།
ད་ལྟ་ཕྱིར་འདང་ཞིག་བརྒྱབ་ཚེ། བསོད་ནམས་འབག་བཙོག་གི་བྱ་བ་སྤྱོད་པ་སྐོར་
ཞིག་དངོས་གནས་དགོད་བྲོ་བ་ཞིག་རེད། །
དེ་ནི་ལོ་ནམ་ཞིག་ཡིན་པ་ང་ལ་གསལ་བོར་བཤད་རྒྱུ་མེད་མོད། བསོད་ནམས་
འབག་བཙོག་གི་སྣ་མདོའི་སེར་ལ་སྦོམ་པའི་སྣབས་དེ་ཀུན་ནས་ཆད་ཅིང་། དེའི་ཚབ་ཏུ་
མགོ་ལ་རིང་ཞིང་སྦོམ་པོའི་རལ་བ་ཞིག་བསྐུར་འདུག
ལོ་དེའི་སྟོན་མཇུག་ཤིག་ལ། བསོད་ནམས་འབག་བཙོག་གི་ཕ་གཡར་གྱིས་ཁོ་ལ་
ཁང་པ་སྤྱན་གསུམ་བརྩེངས་ནས་ཁེར་བོར་བཞག་ཅིང་། ད་དུང་ལུག་འགའ་ཡང་ཁོར་
སྐལ་དུ་བགོས་ནས་འཚོ་རྟེན་དུ་བྱིན་པ་རེད། སྡེ་བའི་ནང་གི་བསམ་ཤེས་ཁ་ཤས་ཀྱིས་
བསོད་ནམས་འབག་བཙོག་ནི་གཞུག་ཁྲིད་ཅིག་ཡིན་པའི་ངོས་ནས། གལ་ལ་ཐུག་ན་ཚེ་
བརྟན་གྱིས་ཁོ་ཁེར་བོར་འཇོག་སྲོལ་ཅན་གྱིས་བཞག་སོང་ཞེས་ཨ་ཁུ་ཚེ་བརྟན་ལ་ཡི་
རངས་བྱེད་ཀྱིན་འདུག ཡིན་ནའང་བཤད་ཁ་ཁ་ཤས་ཀྱིས་དེ་ནི་ཚེ་བརྟན་གྱི་ཁར་སྐྲག་
པ་རེད་ཟེར།
གང་ལྟར། བསོད་ནམས་འབག་བཙོག་འཇོག་སྲོལ་ཅན་གྱིས་ཁེར་བོར་བཞག་སོང་
བ་ནི་དོན་དངོས་རེད། །
བསོད་ནམས་འབག་བཙོག་ཁེར་བོར་བཞག་རྗེས་ཚང་མ་ཧ་ལས་པའི་དོན་དག་ཅིག་
བསྒྲུབས་པ་ནི། ཁོས་རང་ལ་སྐལ་དུ་བྱིན་པའི་ལུག་རྣམས་གཅིག་ཀྱང་མ་ལུས་པར་གཞན་
ལ་བཙོངས་པ་དེ་རེད། དེ་ལ་སྡེ་བའི་ནང་གི་རྒད་པོ་རེ་གཉིས་ཀྱིས་ཨ་ཁུ་ཚེ་བརྟན་ལ
“ཁྱོད་ཀྱིས་བཀག་འགོག་བྱས་ན་མི་ཆོག་གམ། ལུག་རྣམས་བཙོངས་རྗེས་ཅི་བྱ་ཟེར་དུས།
82



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཨ་ཁུ་ཚེ་བརྟན་གྱིས“ད་ནི་རང་རང་འཚོ་བ་རང་རང་ཡིན་པས། དེ་རིང་བཀག་ཀྱང་སང་
ཉིན་ཁོགས་མིན་སུས་ཤེས”ཟེར་ཞིང་། ཁོའི་ཨ་མས་ཀྱང་“ད་ནི་ཅི་བྱེད་ན་བྱེད་དུ་ཆུགས།
སུ་ཞིག་གིས་བལྟས་བལྟས་ལ་འདུག་རྒྱུ་ཟེར།
ཨ་ཁུ་ཚེ་བརྟན་དང་ཨ་ནེ་ལྷ་མོ་གཉིས་ཀྱིས་དེ་ལྟར་བཤད་བྱུང་བས། ཀུན་ཀྱིས་ཀྱང་
མགོ་བོ་གཡུག་བཞིན་ཁ་རོག་གེར་བུད་སོང་། །
སྡེ་མི་རྣམས་ཀྱིས“གླེན་པ་དེས་ལུག་རྣམས་བཙོངས་ཏེ་ཁ་ཇི་ལྟར་གསོ་ཨང”ཞེས་
སེམས་ཁྲལ་བྱེད་ཀྱིན་འདུག་ནའང་། བསོད་ནམས་འབག་བཙོག་ནི་ལྡོག་སྟེ་གསོན་
ཤུགས་ཤིག་རྒྱས་ཤིང༌། གང་དུ་འཕྲད་ཀྱང་གདོང་ལ་འཛུམ་མདངས་ཤིག་དཔྱངས་
དཔྱངས་ལ་འགྲོ་བཞིན་འདུག །
ཁོས “ཁ་རྒྱབ་ཙམ་ནི་ལོས་སོས”ཟེར་ཞིང་། ད་དུང“བྱ་ཁྱུང་དགོན་པ་བྲག་ན་ཡོད།
ཨ་བོའི་བཀོད་པ་ཁོག་ན་ཡོད་ཟེར་བཞིན་མགོ་བོ་ལྟག་གར་དགྱེ་བར་བྱེད།
དེ་ནས་ཅུང་མ་འགོར་བར། བསོད་ནམས་འབག་བཙོག་གིས་གནས་ལ་ཐེངས་
འགར་སོང་ཡང་མ་ཆགས་པར་ཡུལ་ལ་བྲོས་མོར་ཡོང་བའི་སྒྲོལ་མ་བག་མར་བསུས་སོང་།
ཁོ་གཉིས་ཀྱིས་གཉེན་བསྡེབས་པ་དེར། ཚང་མས་ཇི་འདྲའི་བཟའ་ཚང་རིག་འདྲ་ཞིག”
ཅེས་གླེང་གིན་འདུག
ཉིན་ཞིག་བསོད་ནམས་འབག་བཙོག་དང་འཇིགས་མེད་ཁ་རྐོ་གཉིས་ལམ་ནས་
འཕྲད་བྱུང་།
འཇིགས་མེད་ཁ་རྐོས“སྒྲོལ་མའི་རུམ་ལ་འཛུལ་ན་ཅི་འདྲ་རེད་”ཟེར།
བསོད་ནམས་འབག་བཙོག་གིས“དེ་ནི་ཁྱོད་ཀྱིས་ཤེས་པ་ཞིག་མ་རེད” ཟེར།
འཇིགས་མེད་ཁ་རྐོས”དེས་ན་ཅི་འདྲ་ཞིག་རེད”ཟེར།
བསོད་ནམས་འབག་བཙོག་གིས“དེ་འདྲ་ཞིག་གང་དུ་བཙལ་ཡང་མི་རྙེད་”ཟེར།
83



གཡུ་དྲུག་དཀར་དཔེ་ཚོགས།
འཇིགས་མེད་ཁ་རྐོས“ཁྱོད་ཀྱིས་ཁྱི་ལབ་མ་བརྒྱག”ཟེར།
བསོད་ནམས་འབག་བཙོག་གིས“ཁྱི་ལབ་རྒྱག་ནའང་ཁྱོད་ལྟ་བུ་ཞིག་ལ་རྒྱག་དོན་
མེད”ཟེར། །
འཇིགས་མེད་ཁ་རྐོས”བཟའ་ཚང་གསར་བ། ཅ་ལག་རྙིང་བ། ཁྱོད་ལ་ཧེབ་ལངས་
དོན་མེད་”ཟེར།
བསོད་ནམས་འབག་བཙོག་གིས“དེ་ཁྱོད་ལ་མ་བབས་པ་ཞིག་རེད” ཟེར།
…..…….
1.… "
དྲང་མོར་བཤད་ན། སྒྲོལ་མ་གནས་ལ་ཐེངས་འགར་སོང་བ་དེ་སྐྱོན་ཞིག་ཏུ་བགྲངས་
པར་དཀའ་སྟེ། གནས་ལ་ཐེངས་འགར་སོང་བའི་བུ་མོ་ནི་ང་ཚོའི་སྡེ་བར་ད་དུང་ཁ་ཤས་
ཡོད། ཡིན་ནའང་། སྒྲོལ་མ་ནི་དཀའ་ལས་མི་འདོད་པའི་རུལ་མ་ཞིག་ཡིན་པ་ནི་གྲོ་ཞིང་
ཁའི་མི་རྣམས་ཀྱི་སེམས་སུ་ཁྲིགས་ཁྲིགས་ཡིན། གལ་ཏེ་དེ་ཡང་སྐྱོན་ཞིག་ཏུ་བགྲངས་
པར་མི་རུང་ན། སྒྲོལ་མ་ནི་མི་ཀླད་པ་དེ་འདྲའི་དྭངས་མོ་ཞིག་མིན་པ་ནི་སྐྱོན་ཞིག་ཏུ་མི་
བགྲངས་ཐབས་མེད་ཡིན་ལ། དེ་བས་ཀྱང་སྒྲོལ་མའི་རྗེས་ལ་གཞུག་ཁྲིད་ཅིག་ཀྱང་འཁྲིད་
ཡོད་པ་དེ་རེད། །
གསར་བུ་ཚོས་བསོད་ནམས་འབག་བཙོག་ལ་ཟུར་ཟ་དང་བཅས “ཁྱོད་ནི་སྐྱིད་པ་ལ།
རང་གིས་སྡུག་འདེགས་མ་དགོས་པར་གནམ་གྱིས་བུ་ཞིག་གནང་སོང་ཟེར་དུས། ཁོས་ད་
དུང་རལ་བ་རིང་བོ་དེ་རྒྱབ་ལ་འཐེན་ཙམ་བྱས་རྗེས་ཅི་མི་སྙམ་པར “ང་ནི་ལས་ངན་ནང་
གི་ལས་ཅན་རེད། ཞབས་དྲུང་དཀར་པོར་ན་ཟླ་རེད”ཟེར་བ་ན། གསར་བུ་རྣམས་དགོད་
རྒྱུ་ལངས་ཏེ་ཧབ་ཆ་དིར་དིར་བྱེད།
ལོ་དེར། བསོད་ནམས་འབག་བཙོག་གིས་ལུག་བཙོངས་པའི་སྒོར་མོ་ལས“བདེ་
84



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
སྐྱིད་རྟགས་ཅན་གྱི་འཕྲུལ་རྟ་རྙིང་བ་ཞིག་ཉོས་སོང་།
དེ་ནི་གྲོ་ཞིང་ཁར་མཚོན་ན་གསར་འགྱུར་ཞིག་སྟེ། དེས་གྲོ་ཞིང་ཁར་འཕྲུལ་རྟ་མེད་
པའི་ལོ་རྒྱུས་བསུབས་པ་རེད། །
གྲོ་ཞིང་ཁའི་མི་རྣམས་ཀྱིས་བསོད་ནམས་འབག་བཙོག་གིས་འཕྲུལ་རྟ་ཉོས་པའི་
གཏམ་གོ་བ་དང་། ཚང་མ་ཁོ་ཚང་གི་སྒོ་ཁར་བཙངས་ཏེ་ལྟད་མོར་ལྟ་ཞིང་། ཁ་ཤས་ཀྱིས་
འཕྲུལ་རྟར་རེག་རེག་བྱེད་ཀྱིན“ངོ་མ་ཡ་མཚན་རེད”ཅེས་ཁ་གདངས་ཤིང་མིག་ཧད་
འདུག དེ་དུས་བསོད་ནམས་འབག་བཙོག་གིས་མགོ་ཡི་རལ་བ་དེ་ཕར་གཡུག་ཚུར་
གཡུག་ཙམ་བྱས་ཤིང༌། དེ་ནས་འཕྲུལ་རྟའི་འཕོངས་ལ་ཞོན་ཏེ་སྣུམ་སྒོ་ཆེས་ཆེར་ཕྱེ་བ་ན།
འཕྲུལ་རྟ་ཟེར་བའི་འཕྲུལ་ཆས་དེས་ལྡིར་སྒྲ་གནམ་ས་འགེངས་པ་ཞིག་བསྒྲགས་བྱུང་བས།
བྱིས་པ་སྙིང་ཆུང་ཁ་ཤས་སྐྲག་སྟེ་ངུ་སྐད་བཏོན་བྱུང་། བསོད་ནམས་འབག་བཙོག་གིས“ཧ་
ཧ”ཟེར་བཞིན་དགོད་སྒྲ་ལྷང་ལྷང་དུ་བསྒྲགས་བྱུང་ལ། དེར་མཐུད་ནས་འཕྲུལ་རྟའི་སྣུམ་
སྒོ་དེ་ལས་ཀྱང་ཆེས་ཆེར་ཕྱེ་བ་ན། སྔོན་ཏག་ཏག་ལ་ངུ་བཞིན་པའི་བྱིས་པ་རྣམས་ནི་སྐྲག་
སྟེ་བྲོས་སོང་།
བསོད་ནམས་འབག་བཙོག་གིས་སྒྲོལ་མ་ཆུང་མར་བླངས་པ་ནས། བཟའ་ཚང་རིག་
འདྲ་དེ་གཉིས་འགྲིག་འགྲིག་ཅིག་སུ་ཡང་མི་འགྲིག
བསོད་ནམས་འབག་བཙོག་གིས་འཕྲུལ་རྟའི་འཕོངས་ལ་སྒྲོལ་མ་ཞོན་དུ་བཅུག་ནས་
འགྲོ་དུས། མོ་གསར་རྣམས་ཀྱིས་ཁ་ནས“གླེན་པ་གན་གཉིས”ཞེས་སྡིགས་དམོད་བྱེད་
ཀྱང་། ཁོག་ནས་སྒྲོལ་མར་ཡིད་སྨོན་བྱེད་མཁན་ཡང་མང་པོ་ཡོད། བསོད་ནམས་འབག་
བཙོག་གིས་སྒྲོལ་མ་འཕྲུལ་རྟའི་འཕོངས་ལ་བླངས་ཏེ་ལྡིར་སྒྲ་དང་བཅས་རུ་བར་དུ་འགྲོ་
དུས། ཁོས་རྒྱུན་པར་གླུ་ཞིག་ཁ་ལ་འཕྲེད་ཀྱིས་བཟུང་འདུག
རྟར་ཞོན་ན་འཇིག་རྟེན་འདི་ནས་ཞོན།།
85



གཡུ་དྲུག་དཀར་དཔེ་ཚོགས།
བ།་དཀར་ད
ཚེ་ཕྱི་མའི་ཡུལ་དུ་རྟ་ཞོན་མེད།།
ས་ལག་མཐིལ་ཙམ་ཞིག་མེད་ས་རུ།།
རྟར་ཞོན་ནས་རྒྱུག་ས་གང་དུ་ཡོད།།
ཡང་དེའི་རྗེས་སུ། བསོད་ནམས་འབག་བཙོག་གིས་འཕྲུལ་རྟའི་གཞུག་ལ་ཤལ་དྲུད་
དེ་ཞིང་ལ་ཤལ་བརྒྱབ་པ་རེད།
ཁོས་སྒྲོལ་མའི་གཞུག་ཁྲིད་ཞི་ལུ་དེ་ཤལ་གྱི་སྟེང་ལ་སྡོད་དུ་བཅུག་ནས་ཉིན་གང་
བོར་ཞིང་ནང་དུ་ཕར་འདྲུད་ཚུར་འདྲུད་བྱས་པས། ཞི་ལུ་དེའི་གདོང་ལ་རྔུལ་ནག་གི་
ཤུལ་རྗེས་ཤར་ཤུར་དུ་བབས་འདུག་ཀྱང་། དེས་ད་དུང་ཤལ་གྱི་སྟེང་ནས་ཅི་ཞིག་ཡིན་
མདོག་གི་རྣམ་འགྱུར་སྣ་ཚོགས་སྟོན་པས། ཚང་མས་ཞི་ལུ་ཀན་ཡང་བསོད་ནམས་འབག་
བཙོག་དང་ཨ་ན་མ་ན་རེད་ཅེས་མགོ་བོ་ཐེད་དུ་གཡུག་བཞིན་འདུག
བསོད་ནམས་འབག་བཙོག་གིས། འཕྲུལ་རྟའི་གཞུག་ལ་ཤལ་དྲུད་དེ་ཞིང་ལ་ཤལ་
བརྒྱབ་པའི་གནས་ཚུལ་དེ། དེ་ལྟར་གཤོག་ཐོགས་རྒོད་པོ་ཞིག་དང་མཚུངས་པར། གྲོ་ཞིང་
ཁ་མ་ཟད་སྡེ་ཡར་ནང་མར་ནང་ཀུན་ལ་གྲགས་སོང་།
དེ་ནས་བཟུང་སྟེ་ཀུན་གྱིས“བ་གླང་བོང་བུ་ཟོག་གི་ཐ་མ། བསོད་ནམས་འབག་
བཙོག་མི་ཡི་ཐ་མ་ཞེས་བརྗོད་ཅིང་མཆིས་སོ། །
རུ་ཆན།
： ཤལ་ནི་ས་ཞིང་ལ་འོག་བརྒྱབ་རྗེས་ས་ངོས་སྙོམ་བྱེད་ཀྱི་ཞིང་ཆས་ཤིག
༡ བཀལ་མོ་ནི་ཕྱར་བ་སོགས་ཀྱིས་བཟོས་པའི་ཁུག་མ་ཞིག
86



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཐག་པ་ཁྲ་ཁྲ་ཞིག
ནམ་གསལ་ལེ་སོང་བ་དང་བསྟུན་ནས། གྲོ་ཞིང་ཁའི་རུ་བར་དུ་བ་ལང་གི་ངུར་སྒྲ་
དང་ར་ལུག་གི་འབའ་སྒྲ་སོགས་ཕན་ཚུན་འགྲན་པ་ལྟར་གྲག་འོངས། ཏག་ཏག་སྐབས་
དེར། གང་ནས་འཕུར་ཡོང་བ་མི་ཤེས་པའི་ཁྭ་ཏ་ཞིག་སྟོབས་ལྡན་ཚང་གི་གཞིས་ཀའི་སྒོ་
ཀླད་དུ་བབས་ཤིང་། ཨག་སྐད་ལན་འགའ་བསྟུད་མུར་བསྒྲགས་བྱུང་། ཁྭ་ཏའི་ཐན་སྐད་
དེས་ཁོ་ལ་རྣམ་རྟོག་ཅིག་དབང་མེད་དུ་བསྐྱེད་སོང་། ཁོས་ཐང་ནས་སྤོ་ཐོ་ཞིག་བཏུས་
ཏེ་ཤུགས་ཀྱིས་བརྒྱབ་པ་ན། ཁྭ་ཏས་བསམ་གཟས་ནས་ཅོ་འདྲི་བ་ལྟར། ཨག་སྐད་རྣ་ལ་
གཟན་པ་ཞིག་ཁོའི་རྣ་ལམ་དུ་བསྐྱུར་རྗེས་གཤོག་རྡེབ་བྱེད་ཀྱིན་རྒྱང་དུ་འཕུར་སོང་བས།
དེས་ཁོའི་སེམས་པ་ལྷག་ཏུ་མི་བདེ་བར་བཏང་།
ལྷ་མོས་སྔ་མོ་ནས་ཤུག་བསང་སྦར་བ་དང་ཇ་ཕུད་མཆོད་པ་སོགས་ཀྱི་ཆོ་ག་རྣམས་
རྫོགས་ཟིན་པས། མར་དང་རྩམ་པ་ཉུང་ཙམ་གོ་འདབས་སུ་བཞག་ནས་ནངས་ཇ་འཐུང་
87



གཡུ་དྲུག་དཀར་དཔེ་ཚོགས།
བར་གྲ་སྒྲིག་བྱེད་ཀྱིན་འདུག སྟོབས་ལྡན་ལྗིད་ཏིག་གེར་གོ་ཁའི་ར་ལྤགས་ཐེད་པོ་དེའི་
སྟེང་དུ་ཙོག་འཕྲལ། ལྷ་མོས་ཚོར་ཚིར་དུ་ལྡུད་བཞིན་པའི་ཟངས་དེམ་བཀྱགས་ཏེ་ཁོ་ལ་
ཇ་གང་དྲངས་ཤིང་། དེ་ནས་ཐབ་མདོའི་ལོགས་ཤིག་ཏུ་ཀུམ་ཙོག་བྱས་ནས་བསྡད་བྱུང་།
ཡིན་ནའང་ཁོས་རླངས་པ་ཐུལ་ལི་ལི་བྱེད་པའི་ཇ་ཕོར་ལ་ལྟ་ཙམ་ཡང་མི་བྱེད་པར་གདོང་
ནག་རོག་གེར་འདུག་པས། ལྷ་མོས་ཇ་ཕོར་ནང་གི་ཇ་ལ་ཕུ་ཞིག་བཏབ་སྟེ་ཁམ་གང་
འཐུངས་རྗེས། ཁོའི་རྒྱུན་ལྡན་མིན་པའི་རྣམ་འགྱུར་ལ་ཧད་འདུག
“ཅི་རེད། ཁྱོད་ལ་དོན་དག་ཅིག་ཡོད་པ་མིན་ནམ།”
ལྷ་མོའི་གཏམ་དེས་སྟོབས་ལྡན་ལྷག་ཏུ་བློང་བློང་བོར་བཏང་སོང་།
“.…འོ། མ་རེད། ཅི་ཡང་མ་རེད། ”
སྟོབས་ལྡན་གྱིས་ཅོག་ཙེ་སྟེང་གི་ཇ་ཕོར་བླངས་ཏེ་ཇ་ཁམ་གང་ཚ་འཐུང་བྱས་རྗེས།
གདོང་གི་རྒྱུན་ལྡན་མིན་པའི་རྣམ་འགྱུར་དེ་འགེབས་ཆེད། ངས་དེ་རིང་ར་མ་ཕྱོགས་གང་
ཞིག་ལ་འདེད་རྒྱུར་བསམ་གཞིག་གཏོང་བཞིན་ཡོད་ཟེར་ཞོར་འཛུམ་ཙམ་བྱས་ནའང་།
འཛུམ་དེ་ནི་དེ་འདྲའི་མི་རྟག་པ་ཞིག་སྟེ། སྐད་ཅིག་གི་ཡུན་ལ་ཁ་བ་མེ་ལ་འཕྲད་པ་
བཞིན་མི་སྣང་བར་གྱུར་སོང་། ཡིན་ནའང་ལྷ་མོས་དེ་ལ་མུ་མཐུད་དུ་སྣང་དོགས་མ་བྱས།
སྟོབས་ལྡན་གྱི་ཇ་ཕོར་ནང་ཇ་ཁ་སྣོན་ཞིག་བྱས་རྗེས་སྔར་མལ་དུ་ཙོག་ཅིང་། དེ་ནས་རང་
གི་ཇ་ཕོར་ནང་མར་རྡོག་མཐེ་བོང་ཙམ་ཞིག་འཕངས་རྗེས། ཅི་ཡང་མ་བྱུང་བ་ལྟར་ཕུ་
འདེབས་ཞོར་ཇ་འཐུང་བཞིན་འདུག
ལྷ་མོས། ཁྱེད་ཀྱིས་རྣམ་པ་མི་ཟའམ།
སྟོབས་ལྡན་གྱིས། "མི་ཟ།"
ལྷ་མོས། “དེས་ན་ཅི་ཞིག་ཟའམ།
སྟོབས་ལྡན་གྱིས། “ང་ལ་ཡི་ག་མི་འདུག
88



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
སྟོབས་ལྡན་གྱིས་ཇ་ཕོར་བ་གང་བོ་ཁམ་འགའ་བྱས་ནས་འཐུངས་ཚར་བར་བྱས་རྗེས་
''ང་ར་རྫིར་འགྲོ་རན་སོང་། འགྲོ་རན་པའི་མི་ཚད་འཕྱིས་ཐལ”ཟེར་བཞིན་ཧོབ་ཀྱིས་ཡར་
ལངས་པ་ན། ཁོ་ལངས་ཤུལ་དུ་ས་རྡུལ་ནི་རླུང་གིས་སྤུར་བ་བཞིན་ཤིག་ཤིག་ཏུ་འཕྱོ། ཁོས་
ས་རྡུལ་རྡོག་པས་རྫི་བཞིན་ཕྱི་ལ་ཕྱིན་སོང་། །
ལྷ་མོས་གོ་རེ་ཐལ་སྲེག་ཅིག་ལག་ཕྱིས་ཀྱི་ཁུད་དུ་གཅུད་ཚར་དུས། ཁོ་རང་སྔར་ནས་
མིག་ལམ་དུ་ཡལ་ཟིན་པས་མགྱོགས་མྱུར་ངང་ཁོའི་རྗེས་བསྙེགས་ནས་སོང་།
“དེས་ན་ཁྱོད་ཀྱི་བྲོ་ཁ་འདི…"
ལྷ་མོས་གོ་རེ་གཅུད་ཡོད་པའི་ལག་ཕྱིས་ཚི་ལྡིག་ཅིག་ཁོར་བྱིན་རྗེས་ཅི་ཞིག་བཤད་
འདོད་ཀྱང་། སྟོབས་ལྡན་གྱིས་ལག་ཕྱིས་སྐྱེད་ལ་བཅིངས་འཕྲལ་འཚབ་འཚུབ་ངང་
ར་ཁྱུའི་རྗེས་བསྙེགས་སོང་བས། མོར་སེམས་ལ་དྲན་པའི་ཚིག་དེ་བཤད་དབང་མ་བྱིན།
མོས་སྟོབས་ལྡན་གྱིས་ར་མ་དེད་ནས་འགྲོ་བའི་རྒྱབ་གཟུགས་ལ་ཅེར་འདུག
སྡེ་བའི་རྒྱབ་ལོགས་ཀྱི་སྒང་འབུར་དེའི་ཉག་ཁར་ལབ་ཙེ་ཆེན་པོ་ཞིག་ཡོད་པས།
སྒང་འབུར་དེ་ལ་གྲོ་ཞིང་ཁའི་ཡུལ་མི་རྣམས་ཀྱིས་ལབ་ཙེ་སྒང་ཞེས་འབོད་ལ། དེ་བཞིན་
དུ་ཉག་ག་དེའི་མིང་ལའང་ལབ་ཙེ་ཉག་ག་ཞེས་འབོད་པ་རེད། ལབ་ཙེ་ཆེན་པོ་དེའི་
དབང་གིས་སྒང་འབུར་དེ་དང་ཉག་ག་དེ་ལའང་ཐུན་མིན་གྱི་བརྗིད་ཉམས་ཤིག་བསྣན་
འདུག་སྟེ། ཚོན་རྩི་སྣ་ཚོགས་བསྐུས་ཡོད་པའི་དར་ཤིང་དང་ཁ་དོག་སྣ་ལྔའི་དར་ལྕོག་
སོགས་ནི་དེ་ལྟར་མིག་ལ་འཚེར་ཞིང་འཚེར། སྟོབས་ལྡན་གྱིས་ར་མ་རྣམས་དེད་ནས་ལབ་
ཙེའི་མདུན་དུ་སླེབས་མུར། དར་ཤིང་གི་རྩེ་ལ་བསྐྱོན་པའི་ཤིང་ལུང་ཞིག་ཁོའི་མདུན་དུ་
ཁྲོག་གེར་ལྷུང་སོང་། །
ཨ་ཙི། ཁོའི་ཁ་ནས་དེ་ལྟར་ཤོར་ཞིང་ཏབ་ཅིག་ལ་ཞེད་ཅིང་དངངས་པར་གྱུར།
89



གཡུ་དྲུག་དཀར་དཔེ་ཚོགས།
ཁོས་རང་གི་མིག་མདུན་དུ་ཉིས་གས་སུ་སོང་ཡོད་པའི་ཤིང་ལུང་དམར་ཁྲ་དེ་ལ་ལྟ་
དུས། མདང་ནུབ་ཀྱི་རྨི་ལམ་འཇིགས་པོ་དེ་དང་ཞོགས་པའི་ཁྭ་ཏའི་ཐན་སྐད་གཉིས་རེས་
མོས་སུ་ཡིད་ལ་འཁོར་ཡོང་བས་སེམས་པ་ནི་མི་སྐྱིད་པར་གྱུར་སོང་།
ཨ་ཙི། ཨ་ཙི། འདི་ནི་ཅི་ཡིན་ནམ།
ཁོས་ངག་ནས་ཡང་བསྐྱར་དེ་ལྟར་ཚམ་ཚོམ་མེད་པར་ཤོར་སོང་། །
..…. མདང་གི་རྨི་ལམ་དེ་ནི་དངོས་གནས་འཇིགས་པོ་ཞིག་སྟེ། ཁོ་རང་ཚ་ཐབ་སྟེང་
ཀན་རྐྱལ་དུ་ལོག་ནས་སྡོད་སྐབས། ནེམ་ཤིག་ཤིག་གི་ཅི་ཞིག་ཁོའི་མལ་ཐུལ་གྱི་འདབས་
ཀ་ནས་འཛུལ་ཡོང་ཞིང་། ཁོས་དེ་ཅི་ཞིག་ཡིན་པ་ཧ་གོ་དུས། དེ་སྔར་ནས་ཁོའི་ལུས་ལ་
དམ་དུ་འཁྱུད་བྱུང་། དེ་ནི་མ་གཞི་སྦོམ་ཞིང་རིང་བའི་སྦྲུལ་ཁྲ་ཞིག་ཡིན་ལ། སྦྲུལ་ཁྲ་དེས་
ཁོའི་ལུས་ཡོངས་དམ་དུ་བཅིངས་ནས་ཁོ་རང་འགུལ་ཙམ་ཡང་བྱ་མི་ཐུབ། ཁོ་རང་ཇི་
ལྟར་འཕག་ཀྱང་ངལ་བ་འབྲས་མེད་ཡིན་པས། ཁོས་ཁ་ནས་ཨག་སྐད་དང་ངུ་སྐད་བར་
མེད་དུ་བསྒྲགས། ཡིན་ནའང་ཁོ་ལ་ཐ་ན་ཨ་ལན་སྟེར་མཁན་ཞིག་ཀྱང་མེད་པས། ཁོའི་
སེམས་པར་ད་ནི་འཆི་བ་ལས་འོས་མེད་སྙམ་སྟེ་སྐྲག་སྣང་མཐའ་དག་སྡུག་བསྔལ་དུ་
བསྒོམས་ནས་མིག་ཆུ་ཉིལ་ལེར་སྡོད་སྐབས། རྣ་ལམ་དུ་མི་ཞིག་གི་གོམ་སྒྲ་ཐིག་ཐིག་ཏུ་
གྲག་ཡོང་། ཁོའི་སྡུག་བསྔལ་གྱི་སེམས་པར་རེ་བ་ཅུང་ཟད་རྒྱས་ཤིང་། ཡང་བསྐྱར་ཤུགས་
ཀྱིས་ཨག་འབོད་ཅིག་བྱས་པ་དེས་ཁོ་རང་གཉིད་ལས་བསླངས་བྱུང་། ཁོ་རང་གློ་བུར་ཡར་
དགྱེ་སྟེ་བསྟུད་མུར་དངན་པ་འགའ་འཐེན་ཞིང༌། དེ་ནས་དཔྲལ་ངོས་སུ་ཕྲུམ་ཕྲུམ་དུ་
བཞུར་བའི་རྔུལ་ཆུ་ཡང་ཡང་འབྱིད་བཞིན་ཚ་ཐབ་ལས་མར་བབས།
ཁོས་རྨི་ལམ་དེར་ཕྱིར་དྲན་ཐེངས་ཤིག་བྱས་ཚར་དུས། ར་མ་རྣམས་སྔ་མོ་ནས་
མཐོང་ལམ་དུ་ཡལ་ཟིན། ཡིན་ནའང༌། ཁོ་ལ་མུ་མཐུད་དུ་ར་མའི་རྗེས་བསྙེགས་པའི་
བསམ་པ་མེད་པར་གྱུར། ཁོ་རང་ཉག་གའི་གཡས་ལོགས་ཀྱི་ཕ་བོང་ནག་ལྡང་ཞིག་ཡོད་
90



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
པ་དེའི་སྟེང་དུ་ཙོག་ནས་སྡེ་བའི་ནང་ལ་ལྟ་དུས། གྲོ་ཞིང་ཁ་སྡེ་བ་ནི་འགྱུར་ལྡོག་ཅི་ཡང་
མེད་པར་ཁ་སང་ངམ་ཁེ་ཉིན་གྱི་ཁ་མལ་དུ་འདུག་ལ། རུ་བར་ཀུན་ཏུ་མི་རྣམས་ཀྱིས་ར་
ལུག་དང་བ་ལང་སོགས་འདེད་ཅིང་མཆིས། ཁོ་དེ་ལྟར་འགུལ་ཙམ་ཡང་མི་བྱེད་པར་སྡོད་
དུས། ཚེ་རིང་གིས་ར་མ་འགའ་དེད་དེ་ཉག་གའི་ཕྱོགས་སུ་འོང་བཞིན་འདུག
ཚེ་རིང་གིས་ཁོ་མཐོང་བའི་མོད་ལ་ཁྱོད་ལ་ནད་འདྲ་བྱུང་བ་མིན་ནམ། ཁྱོད་ཀྱི་ངོ་
མདངས་བཙོག་པ་ལ་ཟེར།
མིན། འོ… ག་ལ་ཡིན།” སྟོབས་ལྡན་གྱིས་ཇི་ལྟར་ལན་གདབ་དགོས་པའང་མ་
ཤེས། དེར་མཐུད་ནས། “ང་ལ་དོན་དག་ཅིག་ཡོད་པས། དེ་རིང་ཁྱོད་ཀྱིས་ངའི་ར་མ་འཚོ་
རོགས་ཤིག་བྱས་ན་ཆོག་གམ”ཟེར།
ཚེ་རིང་གིས“དེ་ལོས་ཆོག ཁྱོད་ཀྱིས་སེམས་པ་བདེ་མོ་བྱོས”ཟེར་ཞིང་། མདུན་དུ་
གོམ་པ་འགའ་སྤོས་རྗེས་ཁ་ཕྱིར་འཁོར་ནས་ཁྱོད་ཀྱི་ངོ་མདངས་དངོས་གནས་མི་ལེགས་
ཞེས་གོང་གི་སྐད་ཆ་དེར་ཁ་སྣོན་ལྟ་བུ་ཞིག་བྱས་རྗེས་ར་མ་རྣམས་དེད་ནས་ཕྱིན་སོང་། ཚེ་
རིང་གི་སྐད་ཆ་དེས་ཁོའི་སེམས་པ་ལྷག་ཏུ་མི་སྐྱིད་པར་བཏང་སོང་། ཡིན་ནའང་ཁོས་ཚེ་
རིང་ལ་ཕྱོགས་ནས་འཛུམ་ཞིག་བཙན་གྱིས་བཏོད། །
སྟོབས་ལྡན་འཚབ་འཚུབ་ངང་ཁྱིམ་ལ་ལོག་དུས། ལྷ་མོས་ལྷས་ར་འཕྱག་བཞིན་པའི་
སྒང་ཡིན་པས་ལྷས་གང་བོར་རྡུལ་འཚུབ་ལང་ལོང་བྱེད། རྡུལ་འཚུབ་ཀྱི་ཀློང་ནས་མི་ཞིག་
གིས“ཁྱོད་རང་ར་རྫིར་མ་སོང་ངམ”ཟེར། མི་དེ་གསལ་བོ་ཞིག་མི་མཐོང་ཡང་། དེ་ནི་
སྟོབས་ལྡན་གྱིས་རང་གི་ཆུང་མ་ཡིན་པ་ལོས་ཤེས། རྡུལ་འཚུབ་རིམ་གྱིས་དྭངས་པ་ན། ལྷ་
མོས་ཡང་བསྐྱར ”ཁྱོད་རང་ར་རྫིར་མ་སོང་ངམ”ཞེས་དྲིས་བྱུང་།
“ར་མ་ཚེ་རིང་ལ་བཅོལ་བ་ཡིན།''
སྟོབས་ལྡན་གྱིས་དེ་ལྟར་བཤད་རྗེས་ཐབ་ཚང་དུ་འཛུལ་སོང་།
91



གཡུ་དྲུག་དཀར་དཔེ་ཚོགས།
ཡུད་ཙམ་གྱི་རྗེས་སུ་སྟོབས་ལྡན་ཕྱིར་ལྷས་འདབས་སུ་ཡོང་ནས་ལྷ་མོ་བོས་ཤིང༌།
མདང་གི་རྨི་ལམ་ནས་ཁྭ་ཏའི་ཐན་སྐད་སོགས་ཞིབ་ཏུ་བཤད་པ་ན། ལྷ་མོའི་གདོང་གི་
རྣམ་འགྱུར་ཡང་ངང་གིས་འགྱུར་སོང་། ཡིན་ནའང་མོས་དེ་མ་ཉིད་དུ་གདོང་གི་རྣམ་
འགྱུར་སྡུག་པོ་དེ་བཙན་གྱིས་བསྡུས་ནས“ཅི་སྐྱོན། འུ་ཚང་ལ་དོན་དག་ཅི་ཞིག་འབྱུང་
ངམ། ཁྱོད་ཀྱིས་སེམས་ལ་སྐོར་ལོག་མ་དྲན། བོད་རྣམ་རྟོག་གིས་འཆི་ཟེར་བ་མིན་ནམ་
ཟེར་བ་ན། སྟོབས་ལྡན་གྱིས་ཀྱང་“འོ་ལེ། འུ་ཚང་ལ་དོན་དག་ཅི་ཞིག་འབྱུང་ངམ”ཟེར་
མོད། ཁོའི་སྐད་ཆ་དེ་ནི་དེ་འདྲའི་ཤུགས་དང་བྲལ་བ་ཞིག་སྟེ། ལྷ་མོའི་སེམས་ཁོང་དུ་
སེམས་ཁྲལ་ཞིག་གི་ཁ་སྣོན་དུ་གྱུར་སོང་། སྟོབས་ལྡན་གྱིས་སྐད་ཆ་དེ་བཤད་ཚར་རྗེས་གློ་
བུར་ཡང་ཅི་ཞིག་དྲན་པ་ལྟརང་ཨ་ཁུ་རིག་འཛིན་གྱི་མདུན་དུ་མོ་ཞིག་གདབ་ཏུ་སོང་ན་
ཅི་འདྲ”ཟེར་བ་ན། ལྷ་མོས་ཀྱང་དེས་ན་དེ་བྱོས། འོན་ཀྱང་སེམས་ཁུར་བྱ་ཅི་ལ་དགོས”
ཟེར་ཞིང་། དེར་མཐུད་ནས་ཨ་ཁུ་རིག་འཛིན་ཉིན་འདི་འགར་སྔགས་ཁང་དུ་ཡོད་པས།
ཁྱོད་རྟ་རྒན་ལ་ཞོན་ལ་སོང་། རྟ་རྒན་ཞིང་རྒན་གྱི་གཉའ་རུ་བརྗོད་ཡོད། ལམ་ནས་
སེམས་ཆུང་བྱོས”ཟེར།
མིག་རྡེབ་དབང་ཙམ་གྱི་རིང་ལ་སྟོབས་ལྡན་རྒྱ་སྒོ་ལས་མི་སྣང་བར་ཡལ་སོང་། ཁོ་
རང་ཞིང་རྒན་དུ་འབོད་པའི་རྣང་ཞིང་ཆེན་པོ་དེའི་གཉའ་ལ་སླེབས་དུས། ཁོ་ཚང་གི་རྟ་
རྒན་གྲོ་དམར་ཞིང་གཉའ་རུ་མི་འདུག་སྟེ། ཁོས་ཞིབ་ཏུ་བལྟས་པ་ན་ལྕགས་ཕུར་རིང་བོ་
ཞིག་གིས་རྩ་གསེང་དུ་ཁོ་ལ་ཅེ་རེར་བལྟས་འདུག ཁོས་ཆུང་མ་ལྷ་མོར་མི་འདིས་རྟ་ཡང་
ལེགས་པོ་ཞིག་རྟོད་ཤེས་ཀྱི་མི་འདུག་ཅེས་ཁོག་སྡིགས་ཤིག་བྱེད་ཀྱིན། སེམས་ལ་རྟ་རྒན་
དེ་གང་དུ་བུད་སོང་ངམ་སྙམ་བཞིན་ཞིང་རྒན་གྱི་ལོགས་སུ་གྲོག་མོ་ཆུང་ཆུང་ཞིག་ཡོད་པ་
དེའི་ཁར་ཕྱིན་དུས། རྟ་རྒན་གྲོ་དམར་གྱིས་གྲོག་མོའི་ནང་དུ་ཅི་མི་སྙམ་པར་རྩྭ་ཟ་བཞིན་
འདུག་པས། ཁོའི་སེམས་པ་རིམ་གྱིས་ལྷོད་ལ་བབས་བྱུང༌། ཁོ་རང་རྟ་རྒན་གྱི་འགྲམ་དུ་
92



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
EE
ང
ཕྱིན་ཞིང་སྔོག་མར་འཇུས་ཏེ་རེག་རེག་བྱེད་དུས། ད་གཟོད་ཉམས་འཇོག་བྱུང་བ་ནི་
མཐུར་སྔར་བཞིན རྟ་རྒན་གྱི་སྐེ་ལ་བསྐོན་འདུག་ནའང་། མཐུར་སྣེ་ཡི་རྟོད་ཐག་ཁྲ་ཁྲ་དེ་
མི་འདུག ཁོས་རེ་ཞིག་རྟ་རྒན་བསྐྱུར་ནས་ཐག་པ་ཁྲ་ཁྲ་དེ་ཤར་འཚོལ་ནུབ་འཚོལ་ཞིག་
བྱས་མོད་། ཐག་པ་ཁྲ་ཁྲ་དེ་ནི་སྡེར་མོ་ཐོགས་ཏེ་ས་ལ་འཛུལ་བའམ། གཤོག་པ་ཐོགས་ཏེ་
མཁའ་ལ་འཕུར་བ་བཞིན་རྙེད་རྒྱུ་མ་བྱུང་།
ཐག་པ་ཁྲ་ཁྲ་བོར་བརླག་ཏུ་སོང་བ་དེས་ཁོའི་སེམས་པའང་དེའི་སྟེང་དུ་དྲངས་སོང་
བས། ཁོས་ཞོགས་པར་བྱུང་བའི་དོན་དག་གཞན་རྣམས་ངང་གིས་བརྗེད་ཅིང་། ཐག་པ་
ཁྲ་ཁྲ་ཁོ་ན་ནི་ཁོའི་སེམས་པ་མི་བདེ་བའི་རྒྱུ་རུ་གྱུར། །
བལ་དཀར་ནག་ལས་གྲུབ་པའི་ཐག་པ་དེ་ནི་དེ་ལྟར་བོར་བརླག་ཐེབས་འགྲོ་བ་
སྟོབས་ལྡན་གྱི་བསམ་པའི་རྒྱུ་ལའང་འཁོར་མ་མྱོང་། ཐག་པ་ཁྲ་ཁྲ་དེ་སྟོབས་ལྡན་ལ་
མཚོན་ན། དེ་འདྲའི་གལ་ཆེན་ནང་གི་འདང་ཆེན་ཞིག་ཡིན་པར་གཏམ་རྒྱུད་ཅིག་ཀྱང་
ཡོད། གཏམ་རྒྱུད་དེའི་མགོ་ནི་བྱིས་དུས་ཀྱི་ལོ་ཟླ་ཞིག་ལ་མཐུད་དགོས་ཏེ། བྱིས་དུས་སུ་
བྱུང་བའི་གཏམ་རྒྱུད་དག་ནི་དེ་འདྲའི་བརྗེད་དུ་མེད་པ་ཞིག་གོ།
དེ་དུས་སྟོབས་ལྡན་ཕལ་ཆེར་ལོ་བཅུ་བཞིར་ཉེ་ཙམ་མམ། ཡང་ན་ལོ་བཅོ་ལྔར་ཉེ་
ཙམ་ཡིན་ཡང་སྲིད། གང་ལྟར་ཕྱི་དྲོ་ཞིག་ཡིན་པ་ཁོས་ད་དུང་བརྗེད་མེད། སེར་ལམ་
མེའི་ཉི་འོད་གྲོ་ཞིང་ཁའི་རྒྱབ་ལོགས་ཀྱི་ས་སྒང་དམའ་མོ་དེའི་སྟེང་དུ་འཕྲོས་པས། ཉི་
འོད་ཀྱི་འོག་ཏུ། ཤུན་ལྤགས་མེད་པའི་ས་སྒང་དེ་ནི་གཏོས་ཆེ་བའི་གཏོར་མ་ཞིག་གི་སྟེང་
དུ་མར་རྒྱན་བཏང་བ་དང་འདྲ་བར་སེར་ལམ་ལམ་བྱེད། ཉིན་དེར་སྟོབས་ལྡན་ར་མ་
འཚོ་བའི་ཞོར་ལ་ཁྱ་མ་འཐུ་རུ་ཕྱིན། དགུང་ཉི་མ་སེར་པོ་ཤར་རིའི་ཀླད་ནས་ནུབ་རིའི་
རྩེ་ལ་སླེབས་དུས། ཁོས་ཁྱ་མ་ཤོག་གཅིག་པོ་འཁུར་ཞིང་ར་མ་རྣམས་དེད་ནས་ཕྱིར་ཁྱིམ་
ལ་ལོག་པའི་ལམ་དུ་ཞུགས། ར་མ་རྣམས་ཀྱིས་འབའ་ལྡིར་བྱེད་བཞིན་སྔོན་ལ་བརྒྱུགས་
93



གཡུ་དྲུག་དཀར་དཔེ་ཚོགས།
པ་དང་། ཁོས་ཁྱ་མ་ཁུར་ནས་རྗེས་དེད་དེ་ཡོང་། ནམ་རྒྱུན་རྫི་བོ་རྣམས་ཀྱིས་ཇ་བསྐོལ་
ནས་ངལ་གསོ་སའི་ཐང་གོར་མོ་ཞིག་ཡོད་པ་དེའི་འདབས་ཀྱི་ཟམ་པ་ཁ་ཟེར་བའི་འགག་
དོག་མོ་དེར་སླེབས་མུར། སྟོབས་ལྡན་གྱིས་རྗེས་སུ་ལུས་པའི་རེའུ་འགའ་ལ་ཁ་ནས་ཨུ་ཤུ་
འདེབས་ཀྱིན་སྤོ་ཐོ་བཏུས་ཏེ་རྒྱག་སྐབས། རྒྱབ་ཀྱི་ཁྱ་མ་ཤོག་དེ་ཕ་གིའི་བྲག་ལ་ཐོགས་
པས། ཁོ་རང་ཟམ་པ་ཁ་ཟེར་བའི་འགག་འཕྲང་དོག་མོ་དེའི་ནང་དུ་ཡེར་སོང་།
ཟམ་པ་ཁ་ཟེར་ས་དེར་སྔོན་ཆད་ཟམ་པ་ཞིག་ཡོད་དུ་སྲིད་ཀྱང་ད་ནི་ཟམ་པའི་ཤུལ་
ཙམ་ཡང་ལྷག་མི་འདུག ཡོད་པ་ནི་འགག་འཕྲང་དོག་མོ་ཞིག་སྟེ། འགག་འཕྲང་དོག་མོ་
དེ་ལས་མར་བལྟས་ཚེ་གཏིང་རིང་བའི་གད་ཕུག་ཅིག་ནག་འཚུབ་བེར་མཐོང་ཐུབ།
སྟོབས་ལྡན་གྱིས་ཅི་ཡིན་འདི་ཡིན་ཆ་མ་འཚལ་བར་འགག་འཕྲང་དོག་ས་དེ་ལས་
མར་ལྷུང་འགྲོ་སྐབས། ཁ་ནས་ཨག་རིང་ཞིག་བཏབ་པ་ན་གློ་བུར་ཁོ་རང་གད་ཕུག་དང་
ཁད་ཉེ་བའི་བར་སྣང་དུ་བཏགས་སོང་། ཁོས་རང་ཉིད་ལ་ཅི་ཞིག་བྱུང་བ་རྟོགས་དུས།
ཁོའི་རྒྱུད་ལ་སྐྲག་སྣང་དང་སེམས་ཁྲལ་དུས་གཅིག་ཏུ་སྐྱེས་བྱུང་། ཡིན་ནའང་སྟབས་
ལེགས་པ་ཞིག་ནི་ཁོ་རང་གད་ཕུག་ནང་དུ་ལྷུང་མེད་པ་དེ་རེད། གལ་ཏེ་གད་ཕུག་གི་
གཏིང་དུ་ལྷུང་ཚེ། ཁོ་རང་སྔར་ནས་ཤ་ཉོག་རུས་ཉོག་ཏུ་བཏང་ཡོད་པ་གདོན་མི་ཟ། ཁོས་
དེ་ལྟར་དྲན་བཞིན་མགོ་བོ་ཕྱིར་དགྱེ་སྟེ་ལྟ་སྐབས། མ་གཞི་ཁྱ་མ་ཁུར་བྱེད་ཀྱི་ཐག་པ་ཁྲ་
ཁྲ་དེའི་སྣེ་ཡི་ཨ་ལོང་རྡོ་འཇོང་ཞིག་གི་སྐེ་ལ་བསྐོན་འདུག་ཅིང་། རང་ཉིད་ནི་ཐག་པ་ཁྲ་
ཁྲ་དེས་བར་སྣང་དུ་བཏགས་འདུག ཁོས་སེམས་ནས་དཀོན་མཆོག་གསུམ་པོར་གསོལ་
བ་འདེབས་ཀྱིན་ཐག་པར་འཇུས་ཏེ་ཤུགས་ཀྱིས་ཡར་འགོས་པས། ཁོ་རང་ཉེན་ཁ་ཚབས་
ཆེན་དེ་ལས་ཐར་ཐུབ་སོང་། དེ་ནས་བཟུང་། ཁོའི་སེམས་ལ་ཐག་པ་དེ་ནི་རང་གི་མགོན་
སྐྱབས་ཡིན་ཞིང་། ཐག་པ་དེ་མེད་ཚེ་རང་ཉིད་ཀྱང་ཡོད་མི་སྲིད་སྙམ་བཞིན་ཡོད་ལ།
ཐག་པ་ཁྲ་ཁྲ་དེ་ནི་རང་སེམས་ཀྱི་ཐག་པ་འདང་ཆེན་ཞིག་ཏུ་གྱུར་སོང་། ཡིན་ནའང་།
94



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཐག་པ་ཁྲ་ཁྲ་དེ་ད་ནི་སུ་ཞིག་གིས་བརྐུས་ཟིན།
ཐག་པ་ཁྲ་ཁྲ་དང་མདང་གི་རྨི་ལམ་ནང་གི་སྦྲུལ་ཁྲ་ཁྲ་དེ་གཉིས་ཀྱི་བར་དུ་འབྲེལ་བ་
ཅི་ཞིག་ཡོད་དམ།
མདང་གི་རྨི་ལམ་དེ་ནི་དེ་རིང་ཐག་པ་ཁྲ་ཁྲ་འབོར་བའི་སྔ་ལྟས་ཡིན་ནམ།
ཁོས་དེ་ལྟར་དྲན་བཞིན་ཐག་པ་ཁྲ་ཁྲ་བོར་སོང་བའི་སེམས་པ་ནི་ཆུ་ཁོལ་བཞིན་
གདུས་བྱུང་། ངའི་ཐག་པ་འདང་ཆེན་པོ་སུ་ཞིག་གིས་བརྐུས་སོང་ངམ། སྟོབས་ལྡན་གྱིས་
རང་གིས་རང་ལ་དྲི་བ་འདོན་བཞིན་ཐག་ཉེ་རིང་ཀུན་ཏུ་ཡང་ཡང་བཙལ་ཡང་། ཐག་པ་
ནི་སྒྱུ་མ་མཁན་ཞིག་གིས་སྤྲུལ་སྒྱུར་བྱས་པ་བཞིན་མིག་ལམ་ནས་རིང་དུ་བོར་སོང་།
ཐག་པ་བོར་བ་དེས་ཁོ་རང་ཨ་ཁུ་རིག་འཛིན་གྱི་མདུན་དུ་ཕྱག་མོ་གདབ་པར་འགྲོ་
བའི་སེམས་འདུན་ཡང་མེད་པར་བཏང་། །
ཐག་པ་དེ། ཐག་པ་ཁྲ་ཁྲ་དེ་དེ་ལྟར་ཉི་མ་དཀར་ངོགས་སུ་བརྐུས་སོང་།
ཐག་པ་དེ་སུས་བརྐུས་པ་ཡིན་ནམ།
ཁོའི་སེམས་ལ་ཐོག་མར་དྲན་པ་ནི་རྡོ་རྗེ་རིག་རིག་ཡིན། ཁོའི་མིག་ཟུང་ནི་ནམ་ཡང་
ཁོམ་ལོང་བྲལ་བར་རིག་རིག་རིག་བྱེད་པས། གྲོ་ཞིང་ཁའི་ཡུལ་མི་ཚོས་ཁོའི་མིང་ལ་རྡོ་
རྗེ་རིག་རིག་ཅེས་བཏགས་པ་རེད། ཡིན་ནའང་ཁོའི་ངོར་བལྟས་ནས་རྡོ་རྗེ་རིག་རིག་ཅེས་
འབོད་ཐུབ་མཁན་ནི་སྔགས་རྒན་རིག་འཛིན་སོགས་མི་རེ་གཉིས་ལས་མེད། རྡོ་རྗེ་རིག་
རིག་ནི་རྐུན་མ་རྒོད་པོ་ཞིག་ཏུ་བརྩི་ཐབས་བྲལ་ཡང༌། ཚེ་རིང་ཚང་གི་ལྕགས་ཁེམ་ཞིག་
བོར་བ་རྗེས་སུ་ཀུན་གྱིས་རྡོ་རྗེ་རེད་ཅེས་ལབ་ཀྱིན་འདུག་ལ། བཀྲ་ཤིས་ཚང་གི་ཤིང་རྟའི་
འཁོར་ལོ་ཆ་གཅིག་བོར་སོང་བ་དེ་ཡང་རྡོ་རྗེ་རེད་ཅེས་ཀུན་གྱིས་སྒྲོག་བཞིན་འདུག ད་
དུང་ཨ་ཡེ་ལྷ་མོ་ཚང་གི་སླེ་བོ་ཞིག་ཀྱང་རྡོ་རྗེ་རིག་རིག་གིས་བརྐུས་སོང་ཞེས་ཨ་ཡེ་ལྷ་
མོས་ལྐོག་ནས་བཤད་ཀྱིན་འདུག མདོར་ན་གྲོ་ཞིང་ཁའི་རུ་གོང་འོག་ཀུན་ཏུ་དངོས་པོ་



གཡུ་དྲུག་དཀར་དཔེ་ཚོགས།
ཙག་ཙིག་མང་པོ་བོར་སོང་བ་ཐམས་ཅད་རྡོ་རྗེ་རིག་རིག་གི་མགོར་འདོག་བཞིན་འདུག་
ལ། དེ་དུས་སྟོབས་ལྡན་གྱིས་ད་དུང་སོམ་ཉིའི་ངང་དེ་འདྲ་ཞིག་ཨེ་བདེན་ནམ་ཞེས་མི་
འཐད་པའི་ལྟ་ཚུལ་བཏོན་མྱོང་མོད། ད་ནི་རང་གི་ཐུག་པ་བོར་སོང་བས་ཁོས་ཀྱང་ཐོག་
མར་རྡོ་རྗེ་རིག་རིག་དྲན་བྱུང་།
རྡོ་རྗེ་རིག་རིག་གིས་ཐག་པ་ཞིག་གིས་ཅི་བྱེད་དམ།” །
སྟོབས་ལྡན་གྱིས་ཆུང་མར་དེ་ལྟར་དྲིས་དུས། ལྷ་མོས་རྐུན་མར་མི་དགོས་པ་ཞིག་
ཡོད་དམ། རྐུན་མར་ཨོང་དོང་ཕྱིས་སྤྱད་ཀྱི་རྡོ་ཡང་དགོས་ཟེར་བ་མིན་ནམ”ཟེར། །
གཏམ་དཔེ་དེ་འདྲ་ཞིག་སྟོབས་ལྡན་གྱིས་གོ་མ་མྱོང་ནའང་། ད་ནི་གཏམ་དཔེ་དེ་
འདྲ་ཞིག་ཡོད་མེད་དེ་གཙོ་བོ་མིན་པར། གཙོ་བོ་ནི་ཐག་པ་ཇི་ལྟར་འཚོལ་ཐབས་བྱ་རྒྱུ་
དེ་ཡིན་པས། ཁོས་ཆུང་མར་གཏམ་དཔེ་དེའི་ཁུངས་རྒྱུ་མ་ཕུ་འདེད་མ་བྱས།
ཐག་པ་ཁྲ་ཁྲ་བོར་བའི་ཉིན་དེ་ནས་བཟུང་། སྟོབས་ལྡན་གྱིས་མི་རིག་རིག་ཐུག་ཐུག་
ལ”ཐག་པ་ཁྲ་ཁྲ་ཞིག་ཨེ་རིག”ཅེས་དྲིས་ཀྱང་། སྡེ་མི་ཚོའི་ཁ་ནས་ཐག་པ་ཁྲ་ཁྲའི་གནས་
ཚུལ་མཐོང་ཐོས་བྱུང་བའི་གཏམ་ཅི་ཡང་མ་གོ ལྡོག་སྟེ་ “ཐག་ཁྲ་ཆད་པོ་ཞིག་བོར་ན་
བོར། དེ་ལ་དེ་འདྲའི་མཐོང་ཆེན་བྱེད་རིན་ཅི་ཡོད”ཅེས་ཟུར་ཟའི་གཏམ་ལབ་པར་བྱེད།
ཁོ་རང་སྡེ་དཀྱིལ་གྱི་མ་ཎི་ཁང་གི་སྒོ་ཁ་བརྒྱུད་ནས་འགྲོ་སྐབས། ཨ་ཡེ་རྒན་མོ་སྐོར་
ཞིག་གིས་དེ་གར་ཉི་མར་ལྡེ་ཞིང་ཕྲེང་བ་བགྲང་བཞིན་མ་ཎི་བཏོན་ནས་བསྡད་འདུག
སྟོབས་ལྡན་གྱིས་ཨ་ཡེ་རྒན་མོ་དེ་ཚོར། "ངེད་ཚང་གི་ཐག་པ་ཁྲ་ཁྲ་མ་རིག་གམ”ཞེས་དྲིས་
པ་ན། ཨ་ཡེ་སྒྲོལ་མས“ཅི་ཟེར། ཐག་པ་ཁྲ་ཁྲ། སུ་ཚང་ལ་ཐག་པ་ཁྲ་ཁྲ་མེད་དམ། ཁྱོད་
ཀྱི་ཐག་པ་ཁྲ་ཁྲ་དེ་གསེར་སྐུད་ཀྱིས་འཐག་པ་མ་ཡིན་ནམ”ཟེར་བ་ན། དེར་འདུས་ཨ་ཡེ་
གཡང་མོ་དང་ཨ་ཡེ་སྒྲོལ་དཀར། ཨ་ཡེ་ལྷ་འཚོ་སོགས་གད་མོ་ཐག་ཐག་ཏུ་བགད་བྱུང་། །
སྟོབས་ལྡན་གྱིས་འཚབ་འཚུབ་ངང་ག་ལ་ཡིན། ག་ལ་ཡིན། ཡིན་ནའང་ཐག་པ་དེ་
O



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། ས་ག་
ནི་ང་ལ་མཚོན་ན་འདང་ཆེན་ཞིག་ཡིན་ཞེས་ཐག་པ་དེ་ཇི་ལྟར་བོར་སོང་བའི་རྒྱུ་མཚན་
ཞིབ་མོར་བཤད་པ་ན། ཨ་ཡེ་སྒྲོལ་མས”ཐག་པ་ཆད་པོ་ཞིག་ཀྱང་བློས་མི་ཐོངས་སམ།
ཐག་པ་ཆད་པོ་ཞིག་བོར་ན་བོར” ཟེར། །
སྟོབས་ལྡན་གྱིས་ཡང་བསྐྱར”ཐག་པ་དེ། ཐག་པ་དེ… ཅི་ཞིག་འཆད་འདོད་ཀྱིས་
ཁ་ཤ་འགུལ་ཙམ་འགུལ་ཙམ་བྱས་རྗེས་མཐའ་མར་ཅི་ཡང་མ་བཤད་པར་ཁོ་ཚོར་བདེ་
འཚམས་ཞུས་རྗེས་བུད་སོང་། ཨ་ཡེ་རྒན་མོ་ཚོས་ཁོའི་རྗེས་ལ་བལྟས་ནས་ཤབ་ཤུབ་ཏུ་ཅི་
ཞིག་སྨྲ་བཞིན་འདུག
སྟོབས་ལྡན་མུ་མཐུད་དུ་མདུན་དུ་སོང་ཚེ། སྡེ་བའི་འགྲམ་ངོགས་ཀྱི་རྫིང་བུའི་
ཕྱོགས་ནས་བྱིས་པ་ཚོས་དགོད་སྒྲ་ལྷང་ལྷང་དུ་བསྒྲགས་འོངས་པ་ཐོས་ཐུབ། ཁོ་རང་ཉེ་
སར་བཅར་བ་ན། སྡེ་བའི་ནང་གི་བྱིས་པ་འགའ་རྫིང་བུའི་ནང་འཛུལ་ཏེ་ཆུ་རྩེད་བྱེད་
ཀྱིན་འདུག རྫིང་བུའི་ནང་ཆུ་ཉུང་ཙམ་ལས་མེད་པས། བྱིས་པ་ཚོའི་འཕོངས་ཚོས་ཆུ་
ངོགས་སུ་དམར་རྗེན་རྗེན་དུ་མངོན་ཞིང་། བལྟས་མ་ཉིད་དུ་སྤྲེའུ་ཕྲུག་འགས་ཆུ་རྩེད་བྱེད་
པ་དང་གཉིས་སུ་མ་མཆིས། རྫིང་བུ་དེའི་ནང་དུ་ཁོ་ཡང་ཆུང་དུས་སུ་ཆུ་རྩེད་ལ་རོལ་མྱོང་
བས། རྫིང་བུ་མཐོང་བའི་མོད་ལ་བྱིས་དུས་ཀྱི་འདས་དོན་འགའ་རེ་ཡང་དྲན་ངོགས་སུ་
རབ་རིབ་ཅིག་འཁོར་བྱུང་། ཆུང་ངུའི་དུས་སུ། ཁོའི་སྣང་ངོར་རྫིང་བུའི་ནང་དུ་ནམ་ཡང་
སྡོང་དུམ་ཞིག་སྦྱངས་སྦྱངས་ལ་བཞག་ཡོད་པས། ཁོ་དང་གྲོགས་པོ་ཆུང་ཆུང་ཚོས་སྡོང་
དུམ་གྱི་སྣེ་གཉིས་ཐག་པས་བཅིངས་ཏེ་ཕན་ཚུན་འཐེན་རེས་བྱས་ནས་རྩེ་མྱོང་། དེ་དུས་
ཁོས་ཏག་ཏག་ཐག་པ་ཁྲ་ཁྲ་དེས་འཐེན་པ་ཡིན། སྐབས་ཐོག་དེར་ཐག་པ་དེ་ད་དུང་སྤྱིར་
བཏང་གི་ཐག་པ་ཞིག་ལས་ཐག་པ་འདང་ཆེན་ཞིག་ཏུ་གྱུར་མེད་དེ། རྒྱུ་མཚན་ནི་སྟོབས་
ལྡན་ལོ་བཅུ་ཡས་མས་ལས་སོན་མེད་ཅིང༌། ནམ་ཞིག་ཟམ་པ་ཁ་ཟེར་བའི་འགག་འཕྲང་
དོག་མོ་དེ་ལས་མར་ལྷུང་འགྲོ་བ་ཁོའི་སེམས་པའི་དགུ་ལའང་ཤར་མྱོང་མེད། ཁོས་དེ་ལྟར་
97



གཡུ་དྲུག་དཀར་དཔེ་ཚོགས།
དྲན་བཞིན་ཡུལ་དེར་འགྲེངས་ནས་ཡུད་ཙམ་འགོར་ནའང་། བྱིས་པ་ཚོས་ནི་རྣམ་རིག་
བསྒྲིམས་ཏེ་རྩེད་མོར་གཡེངས་ཡོད་པས། ཁོ་རང་སླེབས་པར་མཉམ་འཇོག་ཏོག་ཙམ་ཡང་
མ་བྱུང༌།
''ཨ་རོག་ཆ་བོ། ”ཁོས་དེ་ལྟར་སྐད་ལ་བརྒྱབ་ནས་བོས་པ་དེས། བྱིས་པ་ཚོ་སྐྲག་སྣང་
གི་གཡང་དུ་བརྫངས་སོང་། ཁོ་དགོད་ཀྱིན་དུ་“ཁྱོད་ཚོས་ངའི་ཐག་ཁྲ་དེ་ཨེ་རིག”ཅེས་
དྲིས་པ་ན། བྱིས་པ་རྣམས་ནི་སྔོན་གྱི་སྐྲག་སྣང་ལས་ད་དུང་སད་མེད་པ་འདྲ་སྟེ”མ། མ
.….…….མ་རིག”ཟེར། ཁོས་མུ་མཐུད་དུ་ཅི་ཞིག་འདྲི་འདོད་ཀྱང་། ཁ་ཤ་འགུལ་ཙམ་བྱས་
རྗེས་སེམས་ལ་བྱིས་པ་ཚོས་ནི་ག་ལ་ཤེས་སྙམ་པས། མཐའ་མར་ཅི་ཡང་མ་དྲིས་པར་ཕྱིར་
ལྡོག་པའི་ལམ་དུ་ཞུགས།
ཁོ་རང་ཁྱིམ་དུ་ལོག་ནས་ཆུང་མ་ལྷ་མོར་གནས་ཚུལ་དེ་བཤད་པ་ན། ཆུང་མའང་
ཅུང་མ་རངས་པའི་ཚུལ་གྱིས“ཐག་པ་ཆད་པོ་ཞིག་བོར་ན་བོར། ཨ་ཡེ་ཚོས་བཤད་པ་ཅིས་
མ་བདེན། དེ་ལ་ཉིན་དང་མཚན་མཐུད་ནས་དེ་འདྲའི་སེམས་ཁྲལ་བྱ་དོན་ག་ལ་ཡོད"
ཅེས་བཤད་རྗེས། ཕག་ལྟོ་བཟུང་ནས་ཕྱི་རོལ་ཏུ་ཕག་ལ་ལྟོ་ལྟུད་དུ་ཕྱིན་སོང་།
སྟོབས་ལྡན་གྱི་སེམས་ལ་ཨ་ཡེ་རྒན་མོ་ཚོས་དེ་ལྟར་བཤད་ན་བཤད། ཡིན་ཡང་ཆུང་
མས་ཀྱང་དེ་ལྟར་བཤད་འགྲོ་བ་ཡིད་ལའང་མ་ཤར། །
མི་འདི་ཚོས་ཐག་པ་དེའི་རིན་ཐང་རྟོགས་ཀྱིན་མི་འདུག མི་འདི་རྣམས་གླེན་པ་
ཏག་ཏག་རེད། མི་འདི་རྣམས་སྨྱོས་འདུག་པ་ཁོ་ཐག་རེད།
སྟོབས་ལྡན་ལ་ཚོད་ཚོད་དུ་ཁོང་ཁྲོ་ཞིག་སེམས་གཏིང་ནས་ལངས་བྱུང་།
མི་ཚང་མས་དངོས་གནས་ཐག་པ་དེ་སྤྱིར་བཏང་གི་ཐག་པ་ཆད་པོ་ཞིག་གི་ཚད་ལ་
བཞག་འདུག ཐག་པ་ཁྲ་ཁྲ་དེ་ནི་སྤྱིར་བཏང་གི་ཐག་པ་ཁྲ་ཁྲ་ཞིག་ག་ལ་ཡིན། ཐག་པ་
ཁྲ་ཁྲ་དེ་ནི་སྤྱིར་བཏང་གི་ཐག་པ་ཁྲ་ཁྲ་ཞིག་གཏན་ནས་མིན། ཐག་པ་ཁྲ་ཁྲ་དེ་སྲོག་སྐྱོབ་
98



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཀྱི་མགོན་པོ་ཡིན། ཐག་པ་ཁྲ་ཁྲ་དེ་འཆི་བདག་གི་ཁ་ནས་མི་ཡུལ་དུ་འདྲེན་པའི་ལྷ་ཡི་
ཞགས་པ་ཡིན….
སྟོབས་ལྡན་གྱིས་ཇི་ལྟར་འདང་བརྒྱབ་ཀྱང་། ཐག་པ་དེ་སྤྱིར་བཏང་གི་ཐག་པ་ཆད་པོ་
ཞིག་ཡིན་པའི་རྒྱུ་མཚན་ཞིག་ཡེ་ནས་མི་རྙེད།
ཐག་པ་དེ་འདང་ཆེན་ཞིག་མིན་ཚེ། ཁོས་རྟ་རྒན་འདང་ཆེན་དེ་རྟོད་སྤྱད་བྱ་མི་སྲིད།།
སྤྱིར་བཏང་དུ་ཐག་པ་ནི་བཀོལ་ས་ཆེས་མང་བའི་ཡོ་བྱད་ཅིག་ཡིན་ནའང་། སྟོབས་ལྡན་
གྱིས་ཐག་ཁྲ་དེ་རྟ་རྒན་གྲོ་དམར་རྟོད་སྤྱད་ལས་གཞན་གང་དུ་ཡང་བཀོལ་མི་སྲིད། དེ་ཡང་
ལྷ་མོ་སྟོབས་ལྡན་གྱི་བག་མ་བྱས་ནས་ཅུང་མ་འགོར་བའི་ཉིན་ཞིག ལྷ་མོས་ཐག་ཁྲ་དེ་
བཟུང་ནས་སྡེ་བའི་བུད་མེད་རྣམས་དང་མཉམ་དུ་ཁྱ་མ་འཐུ་རུ་ཕྱིན། ཕྱི་དྲོའི་མཚམས་
སུ་ལྷ་མོས་ཁྱ་མ་ཤོག་རྒན་ཞིག་ཁུར་ནས་ཁྱིམ་དུ་ལོག་མ་ཐག སྟོབས་ལྡན་གྱིས་ལྷ་མོར་
དཀའ་སྡུག་ཨེ་མྱོང་སོགས་ཀྱི་འཚམས་འདྲི་བྱེད་པ་ཕར་ཞོག ལྡོག་སྟེ་ངའི་ཐག་པ་ནི་
ཁྱ་མ་འཁུར་སྤྱད་རེད་དམ། ཁྱོད་ཀྱིས་ངའི་ཐག་པས་གང་འདོད་ཅི་འདོད་བྱོས་དང་ངས་
ཁྱེད་ལ་འགྲམ་ལྕག་མ་གཞུས་ན་ང་སྟོབས་ལྡན་མིན་པའི་རྟགས། ཨེ་གོ་ཐལ། ཨེ་གོ་ཐལ།”
སྟོབས་ལྡན་ནི་ཁོག་ལ་འདྲེ་ཞུགས་པ་ལྟར་ས་ལྡིང་གནམ་ལྡིང་བྱེད་ཀྱིན་མོའི་གདོང་ལ་
མཛུབ་མོ་ཀེར་ཏེ་གཤེ་གཤེ་ནན་མོ་ཞིག་བཏང་སོང་། དེ་ནས་བཟུང་ལྷ་མོས་གང་འདོད་
དུ་ཐག་པ་ཁྲ་ཁྲ་དེར་རེག་པའི་སྤོབས་པའང་ཞུམ་པར་གྱུར། སྟོབས་ལྡན་གྱི་ཕ་མས་ཀྱང་
ཁོ་གཉིས་ཀྱིས་ཁྱིམ་གསར་འཛིན་དུས། རྟ་རྒན་གྲོ་དམར་དང་ཐག་པ་ཁྲ་ཁྲ་གཉིས་ཁོ་
གཉིས་ལ་བགོས་པ་རེད།
ཐག་པ་བོར་ནས་དུས་ཡུན་རིང་ཙམ་ཕྱིན་མོད། སྟོབས་ལྡན་གྱིས་ཐག་པ་བོར་བའི་
ཉིན་མོ་དེ་བརྗེད་མེད་ལ། ཞོགས་པ་དེར་ལབ་ཙེ་ཉག་ག་ནས་ཤིང་ལུང་ཞིག་ཁོའི་མདུན་
99



གཡུ་དྲུག་དཀར་དཔེ་ཚོགས།
དུ་ཐག་གེར་ལྷུང་ཞིང་། ལྷུང་ནས་ཀྱང་ཉིས་གས་སུ་སོང་བའང་བརྗེད་མེད། ཁོས་ད་དུང་
ཁྭ་ཏ་ཞིག་གཞིས་ཀའི་སྒོ་ཀླད་དུ་བབས་ནས་རང་ལ་ཅོ་དྲིས་པའང་གཏན་ནས་བརྗེད་
མེད། ཞོགས་པ་དེར་ཁོས་དེ་དག་རེ་རེ་བཞིན་དྲན་བཞིན་ཞིང་རྒན་གྱི་གཉའ་རུ་རྟ་རྒན་
གྲོ་དམར་རྟོད་དུ་འགྲོ་དུས། མི་ཞིག་གིས་གློ་བུར་དུ། ''སྟོབས་ལྡན། རྟ་རྒན་རྟོད་དུ་འགྲོ་
བཞིན་ཡོད་དམ”ཞེས་དྲིས་བྱུང་། གློ་བུར་བའི་འཚམས་འདྲི་དེས་ཁོ་རང་ཏབ་ཅིག་ལ་
ལྷབས་སེར་བཏང་སོང་།
“འོ་ལེ།"
ཁོས་ཁ་ནས་ཚམ་ཚོམ་མེད་པར་དེ་ལྟར་ལན་སྟབས་བདེ་ཞིག་བཏབ།
རྡོ་རྗེ་རིག་རིག་གིས་འཛུམ་ཙམ་བྱེད་ཀྱིན། 'དེ་འདྲ་ཞིག་སྐྲག་ནས་ཅི་བྱེད། ཁྱོད་ཀྱི་
སྙིང་ནི་དངོས་གནས་ཆུང་བ་ལ་ཨང”ཟེར། རྡོ་རྗེ་རིག་རིག་གི་སྐད་ཆ་དེས་ཁོ་རང་ལྷག་
ཏུ་དོགས་མི་བདེ་བར་བཏང་། །
སྟོབས་ལྡན་གྱིས“ངས་ཅི་ཞིག་ལ་འདང་བརྒྱབ་ནས་འགྲོ་བཞིན་ཡོད་པས། ཁྱོད་རང་
མདུན་དུ་སླེབས་པའང་མ་ཚོར་”ཞེས་བཤད་ཀྱིན་བཅོས་འཛུམ་ཞིག་མངོན་ཅི་ཐུབ་བྱས་
ཀྱང་། སྐྲག་པའི་སྟེང་ལ་ངོ་གནོངས་པས་གདོང་ནི་དམར་པོར་གྱུར་འདུག
“ཁྱོད་ལ་དེ་འདྲའི་འདང་མི་ཕོག་པ་ཅི་ཞིག་ཡོད་དམ།” རྡོ་རྗེ་རིག་རིག་གི་མིག་
གཉིས་རིག་རིག་ངང་དགོད་ཀྱིན་དེ་ལྟར་བཤད།
སྟོབས་ལྡན་གྱིས་མ་རེད…མ་རེད།"
རྡོ་རྗེ་རིག་རིག་གིས་མིག་གཉིས་རིག་རིག་ངང༌ཅི་ཞིག་མ་རེད་”ཅེས་དྲིས་བྱུང་
།
སྟོབས་ལྡན་གྱིས“མ་རེད། ངས་རང་དགར་གླེན་འདང་ཞིག་བརྒྱབ་པ་ཡིན།”
རྡོ་རྗེ་རིག་རིག་གིས་མིག་གཉིས་རིག་རིག་ངང་ད་དུང་ཅི་ཞིག་བཤད་འདོད་ཀྱང༌།
100



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཀྱི
ན་
སྟོབས་ལྡན་གྱིས་རྟ་རྒན་གྲོ་དམར་ཁྲིད་ནས་རྟབ་རྟབ་པོར་མདུན་དུ་ཕྱིན་སོང་བས། རྡོ་རྗེ་
རིག་རིག་ཀྱང་ཅི་མི་སྙམ་པར་སྡེ་འདབས་ཀྱི་གྱང་སྣ་དེ་ནས་ཡལ་སོང་། །
ངའི་ཐག་པ་ཁྲ་ཁྲ་རྐུ་མཁན་ནི་རྡོ་རྗེ་རིག་རིག་ཨེ་ཡིན་ནམ། ཕལ་ཆེར་རྡོ་རྗེ་རིག་
རིག་ཡིན་རྒྱུ་རེད། ཁོ་མིན་ཚེ་ཁོས་ང་ལ་ཁོང་དགོད་བྱེད་དོན་མེད། སྟོབས་ལྡན་གྱིས་
སེམས་ལ་དེ་ལྟར་དྲན་པ་ན། རྡོ་རྗེ་རིག་རིག་གིས་ཞོགས་པ་དེར་ཞིང་རྒན་གྱི་གཉའ་ནས་
ཁོའི་ཐག་པ་ཁྲ་ཁྲ་དེ་རྐུ་བའི་རྣམ་པ་མིག་ལམ་དུ་རབ་རིབ་ཅིག་ཤར་བྱུང་སྟེ། རྡོ་རྗེ་རིག་
རིག་ཞིང་རྒན་གྱི་གཉའ་ལ་སླེབས་རྗེས། ཡར་ལྟ་མར་ལྟ་ཞིག་བྱས་པ་ན་གཡས་གཡོན་
ཀུན་ཏུ་མི་མ་དགོས་བྱ་ཞིག་ཀྱང་མི་འདུག་པས། ཁོས་ཐག་ཁྲ་དེ་མཐུར་སྣེ་ནས་གྲོལ་ཅིང་
མཆན་འོག་ཏུ་བཙིར་ཏེ་ཧ་ཅང་བག་ལྷོད་ངང་བུད་སོང…
ཁོས་དེ་ལྟར་དྲན་པའི་སྒང་ལ་ཡང་དྲན་ཚུལ་གཞན་ཞིག་གིས་དྲན་ཚུལ་སྔོན་མ་
དེར་མི་འཐད་པའི་རྣམ་འགྱུར་བསྟན་བྱུང་།
ཁོས་རང་གིས་རང་ལ་ཁྱོད་ཀྱིས་རྡོ་རྗེ་རིག་རིག་ཡིན་པ་ཇི་ལྟར་ཤེས། ཁྱོད་ཀྱིས་རྡོ་རྗེ་
རིག་རིག་གིས་ཐག་པ་ཁྲ་ཁྲ་བརྐུ་བ་དངོས་སུ་མཐོང་སོང་ངམ། ཁོས་རང་ལ་དེ་ལྟར་དགག་
པ་ན། རྡོ་རྗེ་རིག་རིག་མིན་པའི་གནས་ལུགས་མང་པོ་ཞིག་འཕྲོ་རིམ་འཕྲོར་ཁོའི་ཀླད་
པའི་ནང་བཙངས་འོངས།
དྲན་ཚུལ་གཉིས་ཕན་ཚུན་འཐབ་ཅིང་བརྩད་པའི་མཇུག་འབྲས་ནི། རྡོ་རྗེ་རིག་རིག་
ཡིན་ཡང་ཆོག་ལ་མིན་ཡང་རུང་། གང་ལྟར་རྡོ་རྗེ་རིག་རིག་ཚང་དུ་ལྟ་རུ་ཐེངས་ཤིག་འགྲོ་
དགོས་ཞེས་པ་དེ་རེད།
དེ་ནི་ཕྱི་དྲོ་ཞིག་སྟེ། སྟོབས་ལྡན་གྱིས་སྔ་འདང་ཕྱི་མནོ་མང་དུ་བཏང་རྗེས་རྡོ་རྗེ་
རིག་རིག་ཚང་དུ་སོང་ནས་ཐག་པ་ཁྲ་ཁྲ་དེ་ཡོད་མེད་ཅིག་བལྟ་དགོས་སྙམ་བྱུང༌། ཡིན་
101



གཡུ་དྲུག་དཀར་དཔེ་ཚོགས།
ནའང་ཁོ་རང་རྡོ་རྗེ་རིག་རིག་ཚང་ལ་དུས་རྒྱུན་དུ་རུ་ཉུལ་དུ་འགྲོ་བའི་སྲོལ་མེད་པས།
ཚམ་ཚོམ་མེད་པར་དེ་ལྟར་སོང་ནས་ཅི་ཞིག་བཤད་དམ། ཅིས་ཀྱང་བཤད་རྒྱུ་ཞིག་དགོས་
ཏེ། བཤད་རྒྱུ་ཅི་ཡང་མེད་པར་དེ་ལྟར་སོང་ན། རྡོ་རྗེ་རིག་རིག་གིས་ཁྱོད་ལ་དོན་དག་ཅི་
ཞིག་ཡོད་ཅེས་དྲིས་བྱུང་ཚེ་ཇི་ལྟར་ལན་གདབ་བམ། ཁོས་དེ་ལྟར་བཤད་རྒྱུའི་གཏམ་ཞིག་
མ་དྲན་པར་སྡོད་སྐབས། གློ་བུར་ཆུང་མ་ལྷ་མོས་ཞོགས་པར་འུ་ཚང་གི་ཚྭ་ཁུ་ཚར་ལ་ཉེ་
བས། ད་ནི་ཡུལ་ཚོར་ཐེངས་ཤིག་འགྲོ་རན་འདུག་ཅེས་པའི་སྐད་ཆ་དེ་དྲན་བྱུང་། རེད།
ཚྭ་ཁུ་དྲིན་ཆེན་པོ་འདི་ཡང་ཚར་རན་དུས་ཤིག་ལ་ཚར་སོང་། ད་ནི་རྡོ་རྗེ་རིག་རིག་ལ་
ཁྱོད་རང་ཉེ་ཆར་ཡུལ་ཚོར་ཨེ་འགྲོ་ཞེས་དྲིས་ན་འགྲིག་འདུག་སྙམ་བྱུང་། དེའི་མུར་ཁོས་
རྡོ་རྗེ་རིག་རིག་ཚང་གི་སྒོ་ཇི་ལྟར་ཕྱེ་བ་ནས་ནང་དུ་ཇི་ལྟར་འགྲོ་བ་དང་། རྡོ་རྗེ་རིག་རིག་
ལ་སྐད་ཆ་ཇི་ལྟར་འཆད་པ་སོགས་འཁྲབ་སྟོན་འདྲ་ཞིག་བྱས་རྗེས། གོམ་པ་རིང་ལེན་
གྱིས་རྡོ་རྗེ་རིག་རིག་ཚང་གི་ཕྱོགས་སུ་ཕྱིན། །
ཁོ་རང་རྡོ་རྗེ་རིག་རིག་ཚང་གི་སྒོ་ཁར་སླེབས་དུས། ཁོས་འཁྲབ་སྟོན་བྱས་པ་ནང་
བཞིན་སྒོ་འབྱེད་མ་དགོས་ཏེ། རྡོ་རྗེ་རིག་རིག་ཚང་གི་སྒོ་ནི་ཆེད་དུ་ཁོར་བསུ་མ་བྱེད་
པ་བཞིན་ཆེས་ཆེར་ཕྱེ་འདུག རྡོ་རྗེ་རིག་རིག་ཚང་དུ་རྡོ་རྗེ་རིག་རིག་གཅིག་པུ་ལས་མི་
འདུག ཁོ་རྡོ་རྗེ་རིག་རིག་ཚང་གི་ལྷས་འདབས་སུ་འབྱོར་བ་ན། རྡོ་རྗེ་རིག་རིག་གིས་ཁོ་
ཚང་གི་ཁང་བའི་བྱ་འདབས་ཀྱི་ཉིན་ཁར་མགོ་བཀྲུ་བཞིན་འདུག་སྟེ། ལྷུ་བས་ཁོའི་མགོ་
དང་ཐ་ན་གདོང་ཡོངས་གཡོགས་ཏེ་དཀར་སོབ་སོབ་ཏུ་བཏང་འདུག ཁོས་རྡོ་རྗེ་རིག་
ཞེས་ལན་གཅིག་བོས་པ་ན། རྡོ་རྗེ་རིག་རིག་དེ་སྔ་ཁོ་རང་རྡོ་རྗེ་རིག་རིག་ལ་འཕྲད་དུས་
ལྷབས་སེ་བཏང་བ་བཞིན་ལྷབས་སེར་བུད་སོང་། རྡོ་རྗེ་རིག་རིག་གིས་མགོ་བོ་ཡར་དགྱེ་
ཞིང་གདོང་གི་ལྦུ་བ་དག་འབྱིད་བཞིན། མིག་ཟུང་རིག་རིག་ངང”ཁྱོད་རང་འཇབ་ཀྱིན་
འཇབ་ཀྱིན་ཡོང་ནས་རྐུན་མ་ཡིན་ནམ། ངའི་སྙིང་ཅུང་ཟད་མིན་ན་ཐང་ལ་ཡེར་སོང་
102



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། །
ཟེར། ཁོའི་སྐྲ་སྣེ་ནས་ད་དུང་ཆུ་ཙ་ར་ར་བཞུར་གྱིན། སྟོབས་ལྡན་གྱི་མགོ་རྔ་མ་མེད་པར་
ལན་གཅིག་བལྟས་རྗེས་དེ་སྐད་ཟེར། སྟོབས་ལྡན་གྱིས་རྡོ་རྗེ་རིག་རིག་རྐུན་མ་ཨེ་ཡིན་
ནམ་སྙམ་བཞིན་པའི་སྒང་ལ། ལྡོག་སྟེ་རྡོ་རྗེ་རིག་རིག་གིས་རང་ལ་ཁྱོད་རང་འཇབ་ཀྱིན་
འཇབ་ཀྱིན་ཡོང་ནས་རྐུན་མ་ཡིན་ནམ་ཟེར་བ་ཐོས་འཕྲལ། རེ་ཞིག་ཁ་ནས་ཅི་ཟེར་
དགོས་པའང་མི་ཤེས་པར་གྱུར།
"ཡ། ཙོག”བྱ་འདབས་སུ་གདན་རྙིང་ཞིག་བཏིངས་འདུག་པ་དེ་བསྟན་ནས། ཅི་
རེད། དོན་དག་ཅིག་ཡོད་པ་མིན་ནམ། དེ་ནི་ཏག་ཏག་ཁོའི་སྔོན་དཔག་བྱས་པ་དང་
གཅིག་ཏུ་འཁེལ་བྱུང་།
“འོ་ལེ། ཁྱོད་སང་ཉིན་ཡུལ་ཚོར་ཨེ་འགྲོ།
''ཅི་རེད།
“ངེད་ཚང་གི་ཚྭ་ཁུ་ཚར་སོང་བས། ཁྱོད་འགྲོ་ན་ངས་ཁྱེད་ལ་ཚྭ་ཁུ་ཞིག་ཉོ་རྒྱུ་བསྐུར་
བསམ་པ་ཡིན།”
རྡོ་རྗེ་ཡི་མིག་གཉིས་རིག་རིག་ངང་སྟོབས་ལྡན་གྱི་གདོང་ལ་ལྟ་ཡག་ཅིག་བྱས་རྗེས།
"འོ། དེ་འདྲ་ཞིག་ཡིན་ནམ། ངའི་སེམས་ལའང་ཁྱོད་ལ་དོན་དག་ཅིག་མེད་ཚེ་ག་ལ་
ཡོང་བསམ་ཡོད། སང་ཉིན་མི་འགྲོ། ཡིན་ནའང་གནངས་ཉིན་འགྲོ་དོན་ཞིག་ཡོད།”
སྟོབས་ལྡན་གྱིས“དེས་ན་འགྲིག་འདུག”ཟེར་བཞིན་གློ་ཁུག་ལས་ཤོག་སྒོར་འགའ་
བཏོན་ནས་རྡོ་རྗེ་རིག་རིག་ལ་སྤྲད། རྡོ་རྗེ་རིག་རིག་གིས་ལག་ཕྱིས་ཤིག་གིས་མགོ་དང་
ལག་པ་སོགས་གཙང་མར་ཕྱིས་རྗེས། ཁོའི་ཁ་གཏད་དུ་ཙོག་ཅིང་ཤོག་སྒོར་བླངས་ཏེ་རང་
གི་གློ་ཁུག་ནང་བཅུག་སོང་།
དེ་ནས་རྡོ་རྗེ་རིག་རིག་གིས་ངས་ཁྱོད་ལ་ཇ་ལྡུག་ཟེར་ཞོར་ཐབ་ཚང་དུ་འཛུལ་སོང་།
སྟོབས་ལྡན་གྱིས་ཇ་མི་དགོས་ཞེས་མ་བཤད། སྟོབས་ལྡན་ལ་མཚོན་ན་དེ་ནི་གླགས་
103



གཡུ་དྲུག་དཀར་དཔེ་ཚོགས།
བཟང་བོ་ཞིག་སྟེ། ཁོས་རྡོ་རྗེ་རིག་རིག་ཐབ་ཚང་དུ་འཛུལ་བའི་གོ་སྐབས་བེད་སྤྱད་ནས་
ཁོ་ཚང་གི་ཕྱོགས་བཞི་མཚམས་བརྒྱད་ཀུན་ལ་མིག་བཤེར་ཞིག་བྱས་པ་ན། ཁོ་ཚང་གི་
ཐག་པ་ཁྲ་ཁྲ་དེ། ཡང་ན་ཐག་པ་ཁྲ་ཁྲ་དེ་དང་ཆ་འདྲ་བ་ཞིག་རྒྱ་སྒོའི་འགྲམ་གྱི་ཁང་བ་
ཆུང་ཆུང་དེའི་ཀ་མགོར་མཛེར་མ་ཞིག་བརྡབས་འདུག་པའི་མགོར་བསྐོན་འདུག
ཨ་ཙི། ཁོའི་མིག་འབྲས་གཉིས་ཀྱང་ཐང་ལ་ཡེར་ལ་ཁད་ཅིག་བྱས་སོང་།
ཐག་པ་ཁྲ་ཁྲ་དེ་ཚིག་ནས་ཐལ་དུ་གྱུར་ཀྱང་སྟོབས་ལྡན་གྱིས་ལོས་ཤེས།
ཐག་པ་ཁྲ་ཁྲ་དེ་དེ་ལྟར་རྡོ་རྗེ་རིག་རིག་ཚང་གི་རྒྱ་སྒོའི་འགྲམ་གྱི་ཁང་མིག་ཆུང་ཆུང་
དེའི་ཀ་མགོར་དཔྱངས་འདུག་ལ། དེ་ནི་སྟོབས་ལྡན་ལ “ཁྱོད་ཀྱིས་བཙལ་མི་དགོས། ང་
འདི་ན་ཡོད”ཅེས་ཟེར་བ་དང་འདྲ། ཁོས་ཐག་པ་དེར་ཅེར་ནས་སྡོད་སྐབས། རྡོ་རྗེ་རིག་
རིག་གིས་ཚ་དེམ་དང་ཇ་ཕོར་ཐོགས་ནས་སླེབས་བྱུང་། །
ད་ནི་ཅི་ཟེར་རམ། ངའི་ཐག་པ་ཁྱོད་ཀྱིས་བརྐུས་སོང་། ང་ལ་བྱིན་ཟེར་རམ། ཡང་ན་
ཀན་ངའི་ཐག་པ་རེད་ཁྱོད་ཀྱིས་མི་སྟེར་ན་ངས་ཀུན་ལ་བསྒྲག་རྒྱུ་ཟེར་རམ།
རྐུན་མའི་ངོ་ན་ཤིག་ཅིག་ཟེར་ཡང་། ལྡོག་སྟེ་རྡོ་རྗེ་རིག་རིག་ལ་སྣང་དོགས་ཙམ་ཡང་
མི་འདུག ཁོས་དལ་ལྷོད་མེད་པར་ཇ་ཕོར་གང་བླུགས་རྗེས་སྟོབས་ལྡན་ལ་གཏད་བྱུང་།
དེ་ནས་རང་ལའང་ཇ་ཕོར་བ་གང་བླུགས་རྗེས་ཐ་མག་རྐང་གཅིག་བཏོན་ནས་མེ་བསྒོས་
བྱུང༌། ཕྱི་དྲོའི་ཉི་འོད་ཀྱི་འོག་ཏུ་རྡོ་རྗེ་རིག་རིག་གི་ཁ་ནང་ནས་ཕྱིར་ཕུད་པའི་ཐ་མག་གི་
དུ་བ་སྔོ་ལྷོག་ལྷོག་བྱེད། སྔོ་ལྷོག་ལྷོག་གི་དུད་སྨུག་ཀློང་དུ་རྡོ་རྗེ་རིག་རིག་ལྷོད་ལ་བབས་
ནས་ཇ་བཏུང་བཞིན་འདུག་ནའང་། ལྡོག་སྟེ་ཐག་པ་རྐུ་མཁན་ནི་སྟོབས་ལྡན་རང་ཉིད་
ཡིན་པ་དང་འདྲ་བར། ཁོའི་སྙིང་ནི་ལྡིག་ལྡིག་ཏུ་ལྡིང་བྱུང་།
སྟོབས་ལྡན་གྱིས་ཐག་པའི་གནས་ཚུལ་འདྲི་དགོས་སྙམ་ཏེ། སྤོབས་པ་ཆེར་བསྐྱེད་
ཀྱིས་སེམས་ལ་དྲན་པའི་སྐད་ཆ་མིད་དག་ཁར་སླེབས་དུས། ཕྱི་རོལ་ནས་བུད་མེད་ཅིག་
1O4



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས་
གིས་གློ་ལུད་རྒྱག་བཞིན་ཁྱིམ་དུ་སླེབས་བྱུང་། དེ་ནི་རྡོ་རྗེ་རིག་རིག་གི་ཆུང་མ་གཡང་
སྐྱིད་རེད། གཡང་སྐྱིད་ཁྱིམ་ལ་སླེབས་འཕྲལ་སྟོབས་ལྡན་མཐོང་བྱུང་བས། ཁྱོད་བུད་
ཡོང་ངམ”ཞེས་འཚམས་འདྲི་ཞིག་བྱས་པ་དེས། ཁོའི་མིད་དག་ཁར་སླེབས་པའི་སྐད་
ཆ་ཕྱིར་ཁོག་ལ་མིད་དུ་བཅུག་ཅིང་། དེའི་ཚབ་ལའོ་ལེ ”ཞེས་བཤད་ཀྱིན་བཙན་གྱིས་
འཛུམ་ཙམ་བྱས་མོད། འཛུམ་དེ་ནི་ལྟ་ཤེས་མཁན་ཞིག་གིས་བལྟས་ན་འཛུམ་རྫུན་མ་
ཡིན་པ་ལྷིང་ཡིན་ནོ།། །
སྟོབས་ལྡན་གྱིས་བཤད་འདོད་པའི་སྐད་ཆ་དེ་གཏན་ནས་བཤད་མ་ཐུབ་པས།
འཐུང་འཕྲོར་ལུས་པའི་ཇ་རྣམས་འཐུངས་རྗེས། དེས་ན་དེ་བྱོས། ད་ང་འགྲོ་རྒྱུ་ཡིན་ཞེས་
བཤད་པ་ན། རྡོ་རྗེ་རིག་རིག་གིས་ཀྱང་ཡ། དེས་ན་ཁྱོད་སོང་། ཚྭ་ཁུར་ཁྱོད་ཀྱིས་འདང་
རྒྱག་མི་དགོས། ང་གནངས་ཉིན་སོང་ན་ཉོས་ཡོང”ཟེར། སྟོབས་ལྡན་གྱིས་ལན་ཡང་མ་
བྱིན་པར་འཚབ་འཚུབ་ངང་ལོག་སོང་།
མཚན་མོ་དེར་སྟོབས་ལྡན་ལ་གཉིད་ཡེ་ནས་མ་ཁུགས། ཐག་པ་དེ་ནི་རྡོ་རྗེ་རིག་རིག་
གིས་བརྐུས་པ་མིན་ནམ་ཅི་ཡིན། རྐུན་མ་དེས་ངའི་ཐག་པ་བརྐུས་པས་མི་ཚད་ད་རུང་དེ་
ལྟར་ཀུན་གྱིས་མཐོང་སར་མངོན་སུམ་འཛེམ་མེད་དུ་བཀལ་འདུག ཁོས་དེ་ལྟར་དྲན་
པ་ན་གཉིད་ནི་ལྷག་ཏུ་ཇེ་སངས་ནས་ཇེ་སངས་སུ་གྱུར། ཁོས་ཆུང་མར་གནས་ཚུལ་དེ་
བཤད་འདོད་ཀྱང༌། ཆུང་མས་སྡུར་བ་ཡང་མོ་ཞིག་འཐེན་བཞིན་འདུག་པས། ཁོས་མོ་
རང་སློང་རོགས་མ་ཆོད། ཡིན་ནའང་སྡུར་བ་ཡང་མོ་དེས་རིམ་གྱིས་རིམ་གྱིས་ཁོའི་སེམས་
ལ་འཚུབ་ཆ་བསླངས་ཏེ། སེམས་པ་ནི་ཏོག་ཙམ་ལའང་བདེ་ལ་འགོད་དུ་མི་འཇུག་པས།
ཁོས་ཞེ་སྡང་དང་བཅས་ཆུང་མའི་འཕོངས་མགོར་ཅལ་སེ་གཅིག་བརྒྱབ་པ་ན། ཆུང་མས་
གཉིད་གཏམ་ལྟ་བུ་ལྡབ་ལྡིབ་ཅིག་འཆད་བཞིན་ཁོང་ཁྲོའི་ངང་ཚ་ཐབ་ཀྱི་ཕར་སྣེ་རུ་
ནུར་སོང་། ཁོས་ཇི་ལྟར་འདང་བརྒྱབ་ཀྱང་བློ་ལ་འཁེལ་བའི་སྐད་ཆ་ཞིག་མ་རྙེད། ཁོས་
105



གཡུ་དྲུག་དཀར་དཔེ་ཚོགས།
སེམས་སུ་དྲན་པ་ནི་རྡོ་རྗེ་རིག་རིག་ལ་ཁྱོད་ཀྱིས་ངའི་ཐག་པ་བརྐུས་སོང་ཞེས་བཤད་
ཚེ། རྡོ་རྗེས་ཁས་མ་བླངས་ན་ཅི་བྱེད། དེས་མི་ཚད་ད་དུང་ཁ་སྤོ་ཁ་ནས་ལངས་ཤིང་ཞེ་
སྤོ་གཏིང་ནས་ལངས་ཏེ་རང་ལ་འཐམ་བྱུང་ཚེ་ཅི་བྱ། ཁོས་དེ་ལྟར་ཞག་གང་བོར་འདང་
བརྒྱབ་བརྒྱབ་རྗེས། གཞན་གྱི་སེམས་ལ་སྡུག་འཇོག་མི་དགོས་ཤིང་། ཐག་པའང་ལག་ཏུ་
འོང་བའི་ཐབས་ཤིག་རྙེད་དུས་ཕལ་ཆེར་ནམ་གུང་གཟུར་ཟིན། ཁོའི་ཐབས་ནི་རང་གི་
ཐག་པ་རང་གིས་ཕྱིར་བརྐུ་རྒྱུ་དེ་རེད། ཁོས་ཐབས་བཀོད་དེ་རྙེད་པས་སེམས་ལ་ཚོད་ཚོད་
དུ་དགའ་རྒྱུ་ཞིག་ཡོང་ཞིང་། དགའ་དགའ་ལ་དེ་ལྟར་ནམ་གསལ་སེ་བུད་སོང་།
ཉིན་གཉིས་པའི་ཉིན་གུང་ཙམ་དུ། སྟོབས་ལྡན་གྱི་སེམས་ལ་ད་ནི་རྡོ་རྗེ་རིག་རིག་
ཡུལ་ཚོར་སོང་ཟིན་པས་གོ་སྐབས་འདི་མ་འཆོར་བ་བྱ་དགོས་སྙམ། སྟོབས་ལྡན་གྱིས་སྲང་
བར་ནས་ཡར་ལྟ་མར་ལྟ་བྱེད་ཀྱིན་རྡོ་རྗེ་རིག་རིག་ཚང་གི་གཞིས་ཀའི་སྒོ་ཁར་སླེབས་
དུས། གཡང་སྐྱིད་ཀྱིས་སྒོ་ཁའི་གྱང་ངོས་སུ་ལྕི་བ་རློན་པ་གོར་གོར་དུ་བཟོས་ནས་སྦྱར་ཅི་
ཐུབ་བྱེད་ཀྱིན་འདུག་པས། ཁོས་གཡང་སྐྱིད་ཀྱིས་མ་ཚོར་གོང་ཁ་རོག་གེར་ལམ་ཕྱོགས་
གཞན་ཞིག་བདམས་ནས་སོང་། ཡུད་ཙམ་གྱི་རྗེས་སུ་ཁོ་རང་ཕྱིར་རྡོ་རྗེ་རིག་རིག་ཚང་གི་
གཞིས་ཀའི་མདུན་དུ་ཡོང་བ་ན། གཡང་སྐྱིད་སྔར་ནས་ཁྱིམ་ལ་འཛུལ་བའམ་གང་ཞིག་
ཏུ་ཕྱིན་ཚར་བས། ཁོ་རང་འཇབ་ཀྱིན་འཇབ་ཀྱིན་སྒོ་ཁར་ཕྱིན་པ་ན། ཁོ་ཚང་གི་སྒོ་ནི་
ཁེ་ཉིན་བཞིན་ཆེས་ཆེར་བརྒྱངས་འདུག ཁོས་སྒོ་ཁ་ནས་ཁ་རོག་གེར་ནང་ལ་བལྟས་ཚེ།
ཐག་པ་ཁྲ་ཁྲ་དེ་སྔར་བཞིན་ཀ་མགོར་བཀལ་འདུག ཡང་ན་ཐག་པ་དེ་རྡོ་རྗེས་ཞོགས་པ་
དེར་བརྐུས་པ་ནས་དེ་ལྟར་ཀ་མགོ་དེ་དང་བྲལ་མྱོང་མེད་ཀྱང་སྲིད། སྐབས་དེར་ཁོའི་སྙིང་
ནི་ལུ་གུ་ལྡིང་ལྡིང་བྱས་བྱུང་། ཡིན་ནའང་ཁོས་སྤོབས་པ་ཆེ་རུ་བསྐྱེད་ནས་ནང་དུ་གོམ་
པ་སྤོ་རྩིས་བྱེད་དུས། རྐང་པ་ཁོའི་ཁ་བཀོད་ལྟར་མི་ཡོང་བ་མ་ཟད་སྐྱིད་པའང་ཞུམ་པར་
གྱུར་ཏེ་འདར་འདར་བྱས་བྱུང་། ཁོས་འདང་ཞིག་བརྒྱབ་པ་ན། ཀ་མགོ་ནས་ཐག་པ་དེ་
106



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
སྒྲི
བླངས་ཏེ་ཕྱིར་སྒོ་ཁར་འབྱོར་རག་བར་དུ་ཕལ་ཆེར་སྐར་ཆ་ཉི་ཤུ་ལས་མི་དགོས་ཏེ། སྐར་
ཆ་ཉི་ཤུ་དེའི་ནང་དུ་རང་གི་ཐག་པ་ཕྱིར་རང་ལ་དབང་འོངས། ཁོས་དེ་ལྟར་འདང་བརྒྱབ་
ནས་ཀྱང་ཕལ་ཆེར་སྐར་མ་ལྔ་ལྷག་འདས་སོང་།
སྐབས་དེར་གཡང་སྐྱིད་ཀྱིས་ལག་ཏུ་ཀ་ཏོ་ར་ཞིག་བཟུང་ནས་ཐབ་ཚང་གི་སྒོར་བུད་
དུས་སྟོབས་ལྡན་སྒོ་ཁར་འགྲེངས་འདུག་པ་མཐོང་བྱུང་། སྟོབས་ལྡན་འབྲོ་ལ་ཁད་ཅིག་
བྱས་མོད། ད་ནི་ཡོད་ཚད་འཕྱིས་འདུག་པས་རང་སེམས་རང་གིས་བཅོས་ཏེ། “རྡོ་རྗེ་ད་
དུང་མ་སླེབས་སམ”ཞེས་དྲིས་པ་ན། གཡང་སྐྱིད་ཀྱིས་ནང་དུ་ཤོག ད་རུང་ག་ལ་སླེབས།
ཅི་རེད། ཚྭ་ཁུ་རྩ་རྫོགས་བྱས་སོང་ངམ། རྐུན་མ་བཞིན་སྒོ་ཁར་ཁ་རོག་གེར་སྒོང་ངེ་བསྡད་
དེ་ངེད་ཚང་གི་ཚྭ་ཁུ་རྐུ་བསམ་པ་མིན་ནམ”ཞེས་ཀུ་རེ་ཞིག་རྩེ་བྱུང་བས། སྟོབས་ལྡན་ནི་
ལྷག་ཏུ་དོགས་མི་བདེ་བའི་ཁར་སྙིང་གི་ལྡིང་ཚད་ཀྱང་ཇེ་མགྱོགས་སུ་སོང་བས། ''མིན།
མིན། ག་ལ་ཡིན། ག་ལ་ཡིན”ཞེས་སྐད་ཆ་ཡང་ཆད་མ་མཐུད་དུ་གྱུར་སོང་།
''ནང་དུ་ཤོག་ཡ།”
“ཡ… མིན། ད་མི་ཡོང་། ང་ལ་ད་དུང་དོན་དག་ཅིག་ཡོད་” ཟེར་བཞིན་བུད་སོང་
བས། གཡང་སྐྱིད་མཚར་སྣང་དང་བཅས་སྟོབས་ལྡན་གྱི་རྗེས་ལ་ཧད་འདུག
ཕྱི་དྲོའི་མཚམས་སུ། གཡང་སྐྱིད་ཀྱིས་ཚྭ་ཁུ་འགྱིག་ཁུག་གང་བཟུང་ནས་སྟོབས་
ལྡན་ཚང་ལ་སླེབས་བྱུང་། ད་དུང་སྒོར་མོ་ལྷག་མ་འགའ་ལྷ་མོར་སྟེར་བཞིན། “དོ་ནུབ་
སྟོབས་ལྡན་ལ་ཚྭ་ཁུ་འགྲངས་ཚད་ཅིག་ལྡག་ཏུ་ཆུགས་”ཞེས་ཀུ་རེ་ཞིག་རྩེ་རྗེས་ལོག་སོང་།
སྟོབས་ལྡན་གྱིས་ལོགས་སུ་གཡང་སྐྱིད་ཀྱི་ཀུ་རེར་ཉན་བཞིན་གདོང་ནི་དམར་མདོག་ཏུ་
གྱུར། ཡིན་ནའང་ལྷ་མོས་གཡང་སྐྱིད་ཀྱི་ཀུ་རེའི་ནང་དོན་ཅི་ཡིན་ཧ་མ་གོ་བ་འདྲ་སྟེ།
དགོད་སྒྲ་ལྷང་ལྷང་དུ་སྒྲོག་བཞིན་གཡང་སྐྱིད་ཕྱི་རོལ་ཏུ་བསྐྱལ་སོང་། །
བསྟུད་མུར་ཞག་འགའི་རིང་དུ་སྟོབས་ལྡན་ལ་གཉིད་སྐྱིད་པོ་ཞིག་མ་ཁུགས་པས།
107



གཡུ་དྲུག་ད་ཀར་དཔེ་ཚོགས།
མཚན་མོ་དེར་མལ་སའི་ནང་དུ་འགོས་ནས་ཅུང་མ་འགོར་བར། གཡང་སྐྱིད་ཀྱིས“ཚྭ་
ཁུ་ལྡོག་རྒྱུ་མིན་ནམ”ཞེས་ཀུ་རེ་ལྟ་བུ་ཞིག་རྩེ་བཞིན་འདུག་ནའང་། སྟོབས་ལྡན་ཕག་
བཞིན་མལ་སའི་ནང་འགུལ་རྒྱུ་ཙམ་ཡང་མེད་པར་གཉིད་འདུག ལྷ་མོས་ཁ་ནས་ཤབ་
ཤུབ་ངང་ཅི་ཞིག་སྨྲ་བཞིན་དཀར་མེ་གཟིམས་རྗེས་མལ་ཐུལ་ནང་འཛུལ་སོང་། མཚན་
མོ་དེ་ནི་ཟླ་ནག་ཆུ་ནག་ཅིག་ཡིན་པས། སྒེའུ་ཁུང་ཕྱི་རོལ་གྱི་ནམ་མཁའ་དང་ནང་རོལ་
གཉིས་གཞི་གཅིག་ཏུ་འདྲེས་ཏེ། ཕྱི་ནང་གི་དབྱེ་བ་ཕྲན་ཙམ་ཡང་མི་འདུག མུན་ནག་
གི་ཁྲོད་དུ་སྟོབས་ལྡན་གྱི་སྡུར་སྒྲ་ལ་ཟིལ་རྔམ་ཞིག་ལྡན་འདུག
ནམ་མཁའི་དབྱིངས་སུ་ཟླ་བ་ཟད་པོ་ཙམ་ཡང་མཐོང་རྒྱུ་མེད་ཀྱང་། རྡོ་རྗེ་རིག་རིག་
ཚང་གི་རྒྱ་སྒོར་ཟྭ་རྒན་ཞིག་བརྒྱབ་འདུག་པ་སྟོབས་ལྡན་གྱིས་གསལ་བོར་མཐོང་བྱུང་།
སྟོབས་ལྡན་ནི་སོ་པ་ཞིག་དང་འདྲ་བར་གཡས་ལྟ་གཡོན་ལྟ་ལན་འགའ་བྱས་པ་ན། རུ་
བར་ཀུན་ནི་ལྡིང་ཞིང་འཇགས་ལ། གཡས་གཡོན་དུ་མི་མ་དགོས་བྱ་ཞིག་ཀྱང་མི་འདུག
ཁོ་ནི་དམག་མི་རྩལ་ཅན་ཞིག་དང་འདྲ་བར་དེ་འདྲའི་བྱང་ཆ་ལྡན་པ་ཞིག་སྟེ། བདེ་ལྕག་
འཁྱུག་པོའི་ངང་རྡོ་རྗེ་རིག་རིག་ཚང་གི་མཁར་ཁར་འགོས་ཏེ་ཁྱིམ་དུ་སླེབས་པ་ན། ཐག་
པ་ཁྲ་ཁྲ་དེས་ཁོར་བསྒུགས་འདུག་པ་བཞིན་སྔོན་གྱི་ཀ་མགོར་ཁུ་སིམ་མེར་དཔྱངས་འདུག
ཁོ་རང་རྒྱུག་ཐེངས་ཤིག་གིས་ཁང་མིག་ཆུང་ཆུང་དེའི་བྱ་འདབས་སུ་བརྒྱུགས་ཤིང་། ཐག་
པ་ཁྲ་ཁྲ་དེ་འཕྲོག་ལ་ཁད་ཅིག་བྱས་ནས་བླངས་རྗེས། སླར་ཡང་མཁར་ཁ་བརྒྱུད་ནས་ཕྱི་
རོལ་ཏུ་སླེབས། མུན་ནག་གི་མཚན་མོས་ཆེད་དུ་ཁོར་རམ་འདེགས་བྱེད་པ་བཞིན་ཁོར་
ཡུག་ཀུན་ཁུ་སིམ་མེར་འདུག་པས། ཁོའི་སྣང་བ་དགའ་ཡལ་ལེ་སྤྲོ་སིང་ངེར་གྱུར། ཁོས་
ཐག་པ་བཟུང་ནས་བྱ་ལྟར་རང་ཁྱིམ་གྱི་ཕྱོགས་སུ་འཕུར་སོང་། ཁོས་ངའི་ཐག་པ་ད་ནི་
ཕྱིར་ངའི་ལག་ཏུ་ཡོང་བ་མིན་ན་ཅི་ཡིན”ཞེས་སྐད་གསང་མཐོན་པོས་བསྒྲགས་ཤིང་།
108



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
བུ
བྱིས་པ་བསམ་མེད་ཅིག་དང་འདྲ་བར་ས་ལྡིང་གནམ་ལྡིང་བྱས། །
དེ་དུས། ཁོ་རང་དགའ་སྟེ་བགད་ནས་སད་བྱུང་།
109



གཡུ་དྲུག་དཀར་དཔེ་ཚོགས།
ཨ་ཡེ་མཁའ་མོ་ཚང་གི་བ་མོ།
ཨ་ཡེ་མཁའ་མོ་ཚང་ལ་བ་མོ་ཞིག་ཡོད།
དེ་ལ་ངོ་མཚར་དགོས་དོན་ཅི་ཡང་མེད་དེ། གྲོ་ཞིང་ཁ་སྡེ་བ་རུ་བ་མོ་མེད་པའི་ཁྱིམ་
ཚང་གཅིག་ཀྱང་མེད། ངོ་མཚར་དགོས་པ་ནི། ཨ་ཡེ་མཁའ་མོ་ཚང་གི་བ་མོར“ལྔ་བརྒྱ་
ཞེས་པའི་མིང་ཞིག་བཏགས་ཡོད་པ་དེ་རེད།
ཨ་ཡེ་མཁའ་མོས་ཁོ་ཚང་གི་བ་མོར“ལྔ་བརྒྱ། རེམ་མ་འགྲོ། རེམ་མ་མི་འགྲོ་ན་ངས་
ཁྱོད་རྒྱ་ལག་ཏུ་འཇོག་རྒྱུ་དང་། ཡང་ན “ལྔ་བརྒྱ། དེ་རིང་གི་གནམ་ངོ་དྭངས་པ་ལ། རྩྭ་
རྒྱགས་ཆད་པ་ཞིག་ཟོ། ” “ལྔ་བརྒྱ། ད་འུ་གཉིས་ཡུལ་ལ་ལོག་རན་སོང་”ཟེར་བ་དང་།
ལྷག་ཏུ་མི་ཞིག་དང་འཕྲད་ཚེ་མོས་སྐད་མགོ་ཇེ་མཐོར་བཏང་ནས་དེ་ལྟར་བརྗོད་སྲིད།
''ཨ་ཡེ་ཀན་ངོ་མ་སྨྱོས་འདུག''
''ཨ་ཡེ་ཀན་དགོད་སྤྱད་ཅིག་རེད།”
，
11 O



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཧོ་ཧོ་ཡ།''
གྲོ་ཞིང་ཁའི་མི་ཚང་མས་མངོན་ལྐོག་གང་རུང་ནས་ཨ་ཡེ་མཁའ་མོར་འཕྱ་དམོད་
བྱེད་ཀྱིན་འདུག་ནའང་། ཨ་ཡེ་མཁའ་མོས་སྔར་བཞིན་དེ་ལ་སྣང་དོགས་ཅི་ཡང་མི་བྱེད།
ང་ཚོའི་ཕ་ཡུལ་དུ་བ་མོར་མིང་བཏགས་ཡོད་པ་མང་སྟེ། དཔེར་ན། ངེད་ཚང་གི་
བ་མོར་སྒལ་ཀོ་ཟེར་ཞིང་། སྟོབས་ལྡན་སྣ་འབིགས་ཚང་གི་བ་མོའི་མིང་ལ་ཐོད་དཀར་
ཟེར། ད་དུང་སུག་ཁྲ་དང་། རྭ་ཆག སྐེ་ནག་སོགས་མིང་བཏགས་ཡོད་པའི་བ་མོ་མང་པོ་
ཞིག་ཡོད། དེ་དག་ནི་ཕྱིའི་ཁྱད་ཆོས་ཁོ་ནར་དམིགས་ཏེ་བཏགས་པ་ཏག་ཏག་རེད། ཡིན་
ནའང་ཨ་ཡེ་མཁའ་མོ་ཚང་གི་བ་མོར“ལྔ་བརྒྱ”ཟེར་བ་དེ་ནི་ཅི་ཞིག་ལ་དམིགས་པ་ཡིན་
ནམ། དེས་ང་ཡང་ཐེ་ཚོམ་གྱི་དྲ་བར་ཚུད་དུ་བཅུག་སོང་།
ངས་ཡུན་རིང་ཞིག་ལ་གསང་བ་དེ་མ་ཤེས་མོད། རྗེས་སུ་སྡེ་བའི་ནང་གི་ཨ་ཡེ་ལྷ་
མོས་ང་ལ་གསང་བ་དེ་བརྟོལ་བ་རེད། ཨ་ཡེ་ལྷ་མོས་བཤད་ན། ཨ་ཡེ་མཁའ་མོས་བ་མོར
“ལྔ་བརྒྱའདོགས་དོན་ནི། མོས་བ་མོ་དེ་གཞན་ལ་བཙོངས་ཚེ་སྒོར་ལྔ་བརྒྱ་སྟེར་སྲིད་
པས་མིང་ལ”ལྔ་བརྒྱ'' བཏགས་པ་རེད་ཟེར། །
ངས་ཨ་ཡེ་ལྷ་མོར“ཁོ་ཚང་གི་བ་མོ་དེར་དངོས་གནས་སྒོར་ལྔ་བརྒྱ་སྟེར་སྲིད་དམ་
ཞེས་དྲིས་པ་ན། ཨ་ཡེ་ལྷ་མོ་དགོད་ཀྱིན“བ་མོ་ཞིག་ལ་སྒོར་ལྔ་བརྒྱ་སྟེར་སྲིད་དམ། དཔེ་མི་
སྲིད”ཟེར།
ངས“དེས་ན་མོས་ལྔ་བརྒྱ་བཏགས་ནས་ཅི་བྱེད་དམ”ཞེས་དྲིས།
ཨ་ཡེ་ལྷ་མོས“ཨ་ཡེ་སྨྱོན་མ་དེས་དགུ་བརྒྱ་མ་བཏགས་པ་མི་བཟང་ངམ”ཟེར།
ཨ་ཡེ་ལྷ་མོའི་སྐད་ཆ་དེས་ང་གྲག་མེད་སེ་བཏང་སོང་།
ཡིན་ནའང་། ཨ་ཡེ་ལྷ་མོས་ཨ་ཡེ་མཁའ་མོར“སྨོན་མ་དེ་”ཟེར་བར་ང་རང་མི་འཐད་
111



གཡུ་དྲུག་དཀར་དཔེ་ཚོགས།
དེ། གལ་ཏེ་མི་རྒན་དང་བྱིས་པའི་གོ་བ་ལེན་ཚུལ་མི་འདྲ་བ་མིན་ཚེ། ངས་བལྟས་ན་ང་
ཚོའི་སྡེ་བའི་ནང་དུ་ཨ་ཡེ་མཁའ་མོ་ལས་ཀྱང་སྨྱོན་པ་སྨྱོན་མ་འབོད་དགོས་ས་ཧ་ཅང་
མང་པོ་ཡོད། དཔེར་ན། སྤོ་བོ་ཞན་ཀྲང ལྟ་བུ་ནི་སྨྱོན་པའི་ནང་གི་སྨྱོན་པ་རེད་ལ། ཨ་ཡེ་
རིལ་མ་ལྟ་བུ་ནི་སྨྱོན་མའི་ནང་གི་སྨྱོན་མ་རེད། །
སྔོན་ལ་ང་ཚོས་སྤོ་བོ་ཞན་ཀྲང་གི་གནས་ཚུལ་རེ་གླེང་ན། སྤོ་བོ་ཞན་ཀྲང་གིས་
དངོས་སུ་ཞན་ཀྱང་ཁུར་མྱོང་བ་ག་ལ་ཡིན་ཏེ་གཏན་ནས་མིན་ནོ།། །།
སྤོ་བོ་ཞན་ཀྲང་ནི་ང་ཚོའི་ཡུལ་ལུང་དེར་མིང་དུ་གྲགས་པའི་ཆང་འཐུང་ཞིག་སྟེ།
ཁོས་མི་ཚེ་གང་བོར་ཆང་འཐུངས་ནས་ཡོང་བ་རེད་ཅེས་བཤད་ཀྱང་མི་ཆོག་པ་ཅི་ཡང་
མེད། འགྲུལ་ཁང་ནང་དུ་རླུང་ལྡང་ཞིང་ཐབ་ཚང་ནང་དུ་ཆར་བབས་རུང་། དེ་ནི་ཁོ་ལ་
མཚོན་ན་འོ་ཞིག་ཡིན་ཏེ། ཁོས་རྒྱུན་པར་ཆང་བླུགས་ཡོད་པའི་ཤེལ་དམ་ཞིག་ཐོགས་ཏེ་
ཉིན་ཁ་དྲོ་ས་རེ་བཙལ་ནས་ཁ་ཕོ་འཐེན་ཞིང་འདུག་པས། མི་རྣམས་ཀྱིས་ཁོའི་ལག་གི་
ཤེལ་དམ་དེ་ལ་ཤེལ་དམ་མི་ཟེར་བར“སྤོ་བོ་ཞན་ཀྲང་གི་སྲུང་འཁོར་”ཞེས་འབོད་པ་རེད།
གལ་ཏེ་མི་རྒྱུས་མེད་རེ་གྲོ་ཞིང་ཁར་སླེབས་ཚེ་ཁོས་མི་དེ་བཀག་ནས་“གལ་ཏེ་ང་ཞན་ཀྲང་
ཡིན་རྒྱུ་ན། སྡེ་བའི་འདབས་ཀར་ཟམ་ཆེན་ཞིག་འཕེན་ཁོ་ཐག་ཡིན” ཟེར་བའམ། “གལ་
ཏེ་ང་ཞན་ཀྲང་ཡིན་རྒྱུ་ན། ས་གྱང་འདི་དག་གི་ཚབ་ཏུ་སོ་ཕག་གི་ཐོག་ཁང་བརྩིགས་
ནས། མི་རྣམས་ལ་སྐྱིད་རྒྱག་གི་འཇུག་པ་ཁོ་ཐག་ཡིན། ཡང་ན ''གལ་ཏེ་ང་ཞན་ཀྲང་
ཡིན་རྒྱུ་ན། ངས་མི་རྣམས་ལ་ཉིན་རེར་བྱ་སྒོང་རེ་དང་རྩམ་རྒན་རེ་ཟ་རུ་མ་བཅུག་ཚེ་ང་
ཞན་ཀྲང་མིན་པའི་རྟགས་ཡིན”ཟེར་ངེས།
གྲོ་ཞིང་ཁའི་མི་རྣམས་ནི་ཁོའི་སྐད་ཆ་དེ་དག་རྣ་སུན་ལ་སོང་སྟེ། "འགྲོ། འགྲོ། ཡང་
སྤོ་བོ་ཞན་ཀྲང་ཡོང་གིན་འདུག ” ཟེར་བཞིན་རང་རང་སར་བུད་འགྲོ། ཡིན་ནའང་།
བྱིས་པ་མ་རབས་ཁ་ཤས་ཀྱིས་ཁོར་ཁ་བསླངས་ཏེ “སྤོ་བོ་ཞན་ཀྲང་། ཁྱོད་ཞན་ཀྲང་ཡིན་
112



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
རྒྱུ་ན་ཅི་ཞིག་བྱ་རྒྱུ་ཞེས་དྲིས་ཚེ། ཁོས “སྐྱག་ཕྲུག་ཆ་བོ། མར་སོང་། ཁྱོད་ཚོས་ཅི་ཤེས་་
ཟེར་བཞིན་ཡར་བདའ་མར་བདའ་བྱེད་པ་རེད།
ཨ་ཡེ་རིལ་མ་ཡང་དེའི་རང་བཞིན་ཡིན་ཏེ། མོའི་གཟུགས་ལ་རིལ་མ་ཙམ་ལས་མེད་
པས་ཚང་མས “ཨ་ཡེ་རིལ་མ" ཨ་ཡེ་རིལ་མ”ཞེས་འབོད། མོས་ནམ་རྒྱུན་ལག་ཏུ་ཕྲེང་
བ་ཞིག་ཐོགས་ཐོགས་ལ་ཡོད་ཀྱང་། འདོན་རྒྱུའི་མ་ཎི་མི་འདོན་པར་ཡར་ཁའི་གཏམ་
མར་ཁར་བཤད། མར་ཁའི་གཏམ་ཡར་ཁར་བཤད་དེ་སྡེ་བ་ཧྲིལ་བོ་ཡར་དཀྲུགས་མར་
དཀྲུགས་བྱེད་པ་རེད།
ཨ་ཁུ་རྒྱ་མཚོས་ཨ་ནེ་ལྕགས་འཚོའི་མིག་དོང་སྔོན་པོར་བཏང་བ་དེ་ཨ་ཡེ་རིལ་
མས་ཕྲ་མ་བྱས་པ་རེད་ལ། ཕུ་བོ་གངས་དགས་འཇིགས་མེད་ཁ་རྐོའི་ཁ་ནང་དུ་བརྒྱབ་པ་
དེ་ཡང་མོས་ཕྲ་མ་བྱས་པ་རེད། ཐ་ན་ཉིན་དེར་ཨ་ཕས་ང་རང་ཀ་སྐེད་དུ་བཀྱིགས་ནས་
གཅར་རྡུང་བྱས་པ་དེ་ཡང་མོས་ཕྲ་མ་བྱས་པ་ཡིན་པས། ཨ་ཡེ་རིལ་མར་འཕྲད་ཚེ་ངས་
མོར་བསམ་གཟས་ནས་ཁ་ཡ་ཙམ་ཡང་བྱས་པ་མིན།
དེ་བས། ཨ་ཡེ་མཁའ་མོས་རང་ཚང་གི་བ་མོར“ལྔ་བརྒྱ་ཞེས་པའི་མིང་ཞིག་བཏགས་
པ་ཙམ་གྱིས་སྨྱོན་མ་ཡིན་དགོས་ན། ཁོ་ཚོ་ནི་ད་གཟོད་སྨྱོན་པའི་ནང་གི་སྨྱོན་པ་དང་།
སྨྱོན་མའི་ནང་གི་སྨྱོན་མ་མིན་ནམ་ཅི་ཡིན།
ཨ་ཡེ་མཁའ་མོ་མི་དགོད་སྤྱད་ཅིག་ཡིན་པ་ཡང་དོན་དངོས་ཡིན་ཏེ། ཨ་ཡེ་མཁའ་
མོས་སྡོང་བོ་ཞིག་ལ་ཁ་བརྡ་བྱས་ནས་སྔ་དྲོ་ཞིག་སྐྱེལ་བར་བྱེད་ལ། ཨ་ཡེ་མཁའ་མོས་བྱང་
ཆག་ཅིག་ལ་ཁ་འཛིང་བྱས་ནས་ཕྱི་དྲོ་ཞིག་བསྐྱལ་ཐུབ། མོའི་མིག་ལམ་དུ་ཁ་བརྡ་བྱ་མི་
ཆོག་པའི་བྱ་དངོས་གཅིག་ཀྱང་ཡོད་མི་སྲིད། མོས་སྤྲིན་པ་ཞིག་ལ་སྐད་བསྐུར་བའམ།
ཡང་ན་བ་མོར་སྡུག་སྨྲེ་བཏོན་ནས་ཀྱང་ཉིན་ཧྲིལ་བོ་ཞིག་དེ་ལྟར་ཤེས་མེད་ཚོར་མེད་ངང་



གཡུ་དྲུག་དཀར་དཔེ་ཚོགས། །
ནས་བུད་འགྲོ་བ་རེད། །
ཉིན་ཞིག་ང་གཅིག་པུ་སྡེ་འདབས་བརྒྱུད་ནས་འགྲོ་དུས། མི་ཞིག་གིས་མཚམས་
མེད་པར་ཅི་ཞིག་བཤད་བཞིན་འདུག ངའི་སེམས་ལ་དེ་ནི་སུ་ཞིག་ཡིན་ནམ་སྙམ་ནས་
མདུན་དུ་སོང་བ་ན། ཁོར་ཡུག་ཀུན་ཏུ་མི་མ་དགོས་མི་ཞིག་གི་གྲིབ་མའང་མཐོང་རྒྱུ་མི་
འདུག
ཨ་ཙི། སུ་ཞིག་ཡིན་ནམ།
ཨ་མས་རྒྱུན་དུ་ཁྱོད་ཀྱིས་ཨ་མའི་ཁར་མི་ལེན་པར་ཡར་རྒྱུག་མར་རྒྱུག་བྱོས་དང་།
མི་ལ་ཙི་ཙིས་བཟུང་འགྲོ་ཟེར་བས། ངའི་སེམས་ལ་མི་ལ་ཙི་ཙི་ཟེར་བ་དེ་མིན་ནམ་སྙམ་
མུར་རྒྱུད་ལ་སྐྲག་སྣང་ཞིག་ཀྱང་སྐྱེས་འོངས། དེ་དུས་ང་རང་མཐོ་ས་ཞིག་ཏུ་འཛེགས་ཏེ་
བལྟས་པ་ན། ངས་སྡེ་འདབས་ཀྱི་སྡོང་རྒན་མི་གཅིག་གི་དཔུང་བས་མི་འཁྱིག་པ་ཞིག་ཡོད་
པ་དེའི་འོག་ཏུ་ཨ་ཡེ་མཁའ་མོ་ཚང་གི“ལྔ་བརྒྱ་ཡོད་པ་མཐོང་བྱུང་། བ་མོ་ཞིག་གིས་
སྐད་ཆ་བཤད་ག་ལ་ཤེས། སྐྲག་སྣང་གི་སྟེང་ལ་མཚར་སྣང་ཞིག་ཀྱང་སྐྱེས་བྱུང་བས། ང་
རང་མུ་མཐུད་དུ་མདུན་དུ་སོང་ཚེ། “ལྔ་བརྒྱས“ སྡོང་རྒན་གྱི་རྩར་གཅིན་པ་ཤག་ཤག་
ཏུ་གཏོང་བཞིན་འདུག་ལ། ཨ་ཡེ་མཁའ་མོ་ལོགས་ཤིག་ཏུ་ཁ་སྦུབས་སུ་ལོག་ནས “སྡོང་
རྒན་ཁྱོད་རང་སྐམ་མི་ཉན། ངས་ཁྱོད་ཀྱི་རྩད་པར་ལུད་འཇོག་བཞིན་ཡོད། ང་རང་ཆུང་
དུས་སུ་ཁྱོད་རང་འདི་འདྲའི་ཆེན་པོ་ཞིག་སྐྱེས་མེད། ད་ནི་ཁྱོད་ཀྱི་ཡལ་ག་སྐམ་བཞིན་
པ་འདྲ། འུ་གཉིས་ཀྱིས་མཉམ་དུ་མནའ་བསྐྱལ་ཡོད་པ་མིན་ནམ། ང་མ་ཤི་བར་དུ་ཁྱོད་ .
གཏན་ནས་སྐམ་མི་ཉན”ཟེར་ཞིང་། དེ་ནས སྡོང་རྒན་ཨོང་ལྡིག་གོ ཚུར་ལ་ལན་ཞིག་
ཀྱང་མི་སྟེར་བ་ཅི་རེད། ཁྱོད་སྤོ་ལངས་ནས་ཅི་བྱེད། ཁྱོད་སྤོ་མ་ལངས་དང་ངས་ཁྱོད་ལ་
གླུ་ཞིག་ལེན” ཟེར།
ཡེ
114



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
རྫ་མགོ་རི་མགོ་ནགས་ཀྱིས་བཀང་།།
ནགས་དྲི་མ་ཅན་པོ་ཐུག་པ་རེད།།
རྫ་སྐེད་རི་སྐེད་རྩྭ་ཡིས་བཀང་། །
རྩྭ་དྲི་མ་ཅན་པོ་བྲག་སྤོས་རེད། །
རྫ་འདབས་རི་འདབས་ནས་ཀྱིས་བཀང་།།
ནས་དྲི་མ་ཅན་པོ་བདུད་རྩི་རེད།
ཨ་ཡེ་མཁའ་མོས་དེ་ལྟར་ངག་ལ་བཀུགས་ནས་གླུ་ཞིག་བླངས་བྱུང་།
མོའི་གླུ་ཡི་འགྱུར་ཁུགས་ཁྲོད་དུ་མི་སེམས་སྨྲེང་བར་བྱེད་པའི་ཚོར་བ་ཞིག་གིས་
གཏམས་འདུག
ང་མོ་དང་བར་ཐག་ཉེ་ས་ཞིག་ཏུ་བསྐུངས་ནས་མུ་མཐུད་དུ་བལྟས་པ་ཡིན། དེ་དུས།
ཨ་ཡེ་མཁའ་མོས་ཡང་བསྐྱར་ཁ་གྲག་བྱུང་།
ཡ། སྡོང་རྒན་ངས་ཁྱོད་ལ་གནའ་གཏམ་ཞིག་བཤད། གནའ་སྔ་མོ་སྔ་མོ་ཞིག་ལ་
ས་ཆ་ཞིག་ཡོད། ས་ཆ་དེ་ན་རྒྱལ་པོ་ཞིག་ཡོད། རྒྱལ་པོ་དེར་སྲས་མོ་ཞིག་ཡོད། སྲས་མོ་
དེར… "༌ཞེས་གནའ་གཏམ་རིང་བོ་ཞིག་གི་མགོ་བརྩམས་བྱུང་བས། ང་ནི་མིག་མདུན་
གྱི་ཨ་ཡེ་མཁའ་མོས་བྱ་བྱེད་ཀྱིས་ངོ་མཚར་བར་བྱས། །
ད་ལྟ་འདང་རེ་བརྒྱབ་ཚེ། ཨ་ཡེ་མཁའ་མོ་ནི་ཡུལ་མི་ཚོའི་བཤད་སྟངས་ལྟར་ན་མི་
ཁོག་རྒྱ་ཅན་ཞིག་རེད་ལ། ཡིག་སྐད་ཀྱིས་བཤད་ན་ཨ་ཡེ་མཁའ་མོ་ནི་སྤྲོ་སྣང་རིང་ལུགས་
པའི་མི་ཞིག་རེད་དེ། དེ་ལྟར་མིན་ཚེ། གྲོ་ཞིང་ཁ་སྡེ་བར་མོའི་མགོར་ཡོང་ཡོང་ཞིག་སུའི་
མགོར་ཡང་ཡོང་མ་མྱོང་བས། མོར་དེ་འདྲའི “ཧ་ཧ”དང“ཧོ་ཧོ་མང་པོ་ཞིག་གཏན་ནས་
ཡོད་མི་སྲིད། །
མོའི་ཁྱོ་ག་འདས་ནས་ལོ་འགའ་ལས་མ་འགོར་བར་མོའི་བུ་ཡང་རྐྱེན་ངན་ཞིག་ལ་
115



གཡུ་དྲུག་དཀར་དཔེ་ཚོགས།
འཕྲད་ནས་མེད་སོང་བ་རེད། མོའི་ཁྱོ་ག་འདས་དུས་ང་རང་བྱིས་པ་ཆུང་ཆུང་ཞིག་ཡིན་
པས། མོའི་ཁྱོ་གའི་གནས་ཚུལ་ང་ལ་གསལ་བོར་བཤད་རྒྱུ་མེད། ཡིན་ནའང་མོའི་བུ་ནི་
ལྷ་པ་མིང་གྲགས་ཅན་ཞིག་ཡིན་པས། སྡེ་ཡར་ནང་མར་ནང་ཀུན་ཏུ་གྲོ་ཞིང་ཁའི་ཨ་ཁུ་
ལྷ་པ”ཞེས་གླེང་ཚེ་མི་ཤེས་མཁན་གཅིག་ཀྱང་མེད།
དགུན་གྱི་ནངས་མོ་ཞིག་ལ། ཨ་ཁུ་ལྷ་པ་ང་ཚོའི་སྟོད་ཀྱི་སྡེ་བ་ཞིག་ལ་གདན་དྲངས་
ཏེ་ལྷ་འབེབས་སུ་ཕྱིན་པ་རེད། ཉིན་དེའི་ཙག་རླུང་དེ་འདྲ་ཞིག་ནམ་ཡང་ལྡང་མ་མྱོང་བ་
འདྲ། ཞོགས་པ་ནས་ས་སྲོད་བར་དུ་ཙག་རླུང་ངར་མ་མཚམས་མེད་དུ་ལྡང་བས། གྲོ་ཞིང་
ཁའི་རི་ར་བ་ཁང་ཁྱིམ་དག་ཀྱང་ཐལ་ཤུར་ཤུར་དུ་གྱུར་འདུག །
ཁོ་རང་གདན་འདྲེན་མཁན་གྱི་ཁྱིམ་ཚང་དེ་བ་ཚང་གིས་ལྷ་བབས་ནས་རྫོགས་རྗེས།
“ཨ་ཁུ་ལྷ་པ་ཟོ།' ''ཨ་ཁུ་ལྷ་པ་འཐུང”ཞེས་མགྲོན་རྩིས་དཔེ་མེད་པ་ཞིག་བྱས་སོང་ལ། ཨ་
ཁུ་ལྷ་པ་ཟས་ཀྱིས་འགྲངས་ཤིང་ཆང་གིས་བད་དུས། ས་ཡང་རུབ་ལ་ཉེ་བས་ཁོ་རྟ་རྒན་
ནག་ལྡང་གི་འཕོང་ལ་ཞོན་ཏེ་ཕྱིར་ལོག་པ་རེད། ལམ་དུ་ཁོས་ད་དུང་སྣ་གླུ་ཐན་ཐུན་རེ་
ལེན་ཞིང་འོང་བཞིན་པ་ལུག་རྫི་འགས་དངོས་སུ་མཐོང་བྱུང་སྐད། །
ཡིན་ནའང་། ང་ཚོས་ཨ་ཁུ་ལྷ་པ་མཐོང་དུས་ནི་ཕྱི་ཉིན་ཏེ། སྡེ་འདབས་ཀྱི་གྲམ་ཆུའི་
ནང་དུ་མི་ཞིག་ལྷུང་འདུག་ཟེར་མཁན་ནི་འཇིགས་མེད་ཁ་རྐོ་རེད། ང་ཚོ་སུ་མགྱོགས་
འགྲན་པ་བཞིན་གྲམ་ཆུའི་ཁར་བརྒྱུགས་པ་ཡིན། དངོས་སུ་གྲམ་ཆུའི་ནང་དུ་མི་ཞིག་ཁ་
སྦུབས་སུ་འགྱེལ་འདུག་པ་མཐོང་དུས། ང་ཚོའི་དགའ་བ་དང་སྤྲོ་བ་མ་ལུས་ཀྱང་ཆུ་ནང་
གི་མི་དེ་བཞིན་འཁྱག་རེངས་སུ་གྱུར་སོང་། དེ་དུས་སྟོབས་ལྡན་སྣ་འབིགས་གློ་བུར་སད་
པ་བཞིན། ''འགྲོ། ང་ཚོ་མི་རྒན་རྣམས་ལ་བཤད་དུ་འགྲོ”ཟེར་བཞིན་སྔོན་དུ་བརྒྱུགས་པ་
ན། ང་ཚོ་ཡང་རྟབ་རྟབ་པོར་ཁོའི་རྗེས་འབྲངས་ནས་བྲོས་པ་ཡིན། །
མི་དེ་ནི་ཨ་ཡེ་མཁའ་མོ་ཚང་གི་ཨ་ཁུ་ལྷ་པ་རེད། རྗེས་སུ་སྡེ་དཔོན་གྱིས་རིག་འདེད་
116



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཅིག་བྱས་པ་ནི། ཨ་ཁུ་ལྷ་པ་རྟ་རྒན་ནག་ལྡང་གྲམ་ཆུའི་ཕ་རོལ་ཏུ་ལྡིང་སྐབས་རྒྱབ་ནས་
ཡེར་ཏེ་འཁྱག་ཤི་ཐེབས་པ་རེད་ཟེར།
ལོ་མང་པོའི་རྗེས་སུ་དོན་དག་དེ་གླེང་དུས་ཨ་ཡེ་མཁའ་མོས་ང་ལ། ཞོགས་པ་དེར་ཁོ་
ཚང་གི་སྒོ་ཀླད་དུ་ཁྭ་ཏ་ཞིག་བབས་ཤིང་། ཨག་སྐད་རྣ་ལ་གཟན་པ་འགའ་བསྒྲགས་སོང་
ཟེར། ད་དུང་ཉིན་དེར་ཁོའི་མིག་ལྕེབས་ལྡིང་ནས་ཉིན་གང་བོར་མཚམས་མ་བཞག་ཟེར།
མོས་སྐད་ཆ་དེ་དག་བཤད་དུས་མིག་ཟུར་ནས་མཆི་མ་ཐིགས་པ་འགའ་མར་གྲིལ་
བྱུང་ལ། “དེ་ནས་ཨ་ཡེའི་ལག་མགོར་འཇུས་ལ་ཡར་འཐེན་རོགས་ཤིག་བྱོས་དང”ཟེར།
ངས་ཨ་ཡེ་མཁའ་མོའི་ལག་མགོར་འཇུས་ཏེ་མོ་རང་ཡར་འཐེན་རོགས་བྱས་པ་ཡིན། མོ་
རང་ཡར་ལངས་རྗེས”ད་དེ་དག་བཤད་ནས་ཅི་བྱེད། འགྲོ་ཟེར་བཞིན“ལྔ་བརྒྱའི”སྣ་
ཐུག་ནས་བཟུང་སྟེ་བུད་སོང་། མོའི་སྐད་ཆ་དེ་ནི་ང་ལ་བཤད་པ་དང་འདྲ་ལ། ཡང་ན་
“ལྔ་བརྒྱར་བཤད་པ་དང་ཡང་འདྲ། ངའི་སེམས་པ་འཁྱག་སིབ་སིབ་ཏུ་གྱུར་ཅིང་སྣ་ཁུང་
གཉིས་ལས་སྐྱུར་ཞིག་ལངས་བྱུང་། །
སྡུག་ལ་སྡུག་བརྩེགས་ཟེར་བ་ནི་ཨ་ཡེ་མཁའ་མོར་བཤད་པ་ལོས་ཡིན། ཨ་ཁུ་ལྷ་པ་
གཤེགས་ནས་མ་འགོར་བར། ཨ་ནེ་གཡུ་མཚོའི་ཕོ་བ་ནི་ལྒང་དབུགས་ཤིག་དང་འདྲ་བར་
ཉིན་རེ་བཞིན་ཆེ་ནས་ཆེ་རུ་སྦོས་བྱུང་བས། ཐོག་མར་ཨ་ཡེ་རིལ་མས“གཡུ་མཚོ་ནི་བུད་
མེད་ཁྲེལ་མེད་ཅིག་རེད། ལྷ་པ་འདས་ནས་ལོ་གཅིག་ཀྱང་མ་འགོར་བར་ཕོ་བ་འབུར་བྱུང་།
རྗེས་ནས་དོན་དག་ཅི་ཞིག་འབྱུང་སྲིད་པ་སུས་ཤེས། ཧོ་ཧོ་ཡ…”ཟེར་བཞིན་ཁྲེལ་དགོད་
བྱས་པ་ན། སྡེ་མི་རྣམས་ཀྱང་ཨ་ཡེ་རིལ་མའི་ཁ་རྗེས་དེད་དེ་ཟུར་ཟ་དང་འཕྱ་དམོད་ཀྱི་
གཏམ་ནི་སེར་བ་འབབ་འབབ་བྱས་སོང་། དེ་ལ་ཨ་ནེ་གཡུ་མཚོས་ཇི་ལྟར་དོགས་སེལ་
བྱས་ནའང་། གྲོ་ཞིང་ཁའི་མི་རྣམས་ལས་རྣར་འགྲོ་མཁན་གཅིག་ཀྱང་མེད།
117



གཡུ་དྲུག་དཀར་དཔེ་ཚོགས།
་་ ་
，，
་，.…………..….…:：: .：….:.
： ་.
..
་
. ..…
༌ ：….…………
：
ཨ་ཡེ་མཁའ་མོས“ཁྲེལ་མེད་མ། ཁྱོད་ཀྱིས་ཤི་བོའི་བླ་བསྐུལ་བ་མིན་ན་ཅི་ཡིན”ཟེར།
ཨ་ནེ་གཡུ་མཚོས་གདོང་ལ་ཨུ་ཐུག་པའི་ཉམས་ཤིག་དོད་དེ།“ཨ་མ། ཁྱོད་ཀྱང་ཡིད་
མི་ཆེས་སམ། ཨ་ཡེ་རིལ་མས་ང་ལ་གླེང་དེད་པ་རེད”ཟེར། །
ཨ་ཡེ་མཁའ་མོས་“ཁྱོད་ཀྱིས་གསང་ཆོག་ཀྱང་། ཕོ་བས་གསང་ཚུགས་ཀྱིན་མི་འདུག་་
ཅེས་སྐེ་ཕར་ལ་གཅུས་སོང་། །
བར་སྐབས་ཤིག་ལ་ཨ་ནེ་གཡུ་མཚོ་ཡང་རང་ལ་དོགས་པ་མི་ཟ་ཀ་མེད་བྱུང་། ཕོ་བ་
འབུར་བ་དང་བསྟུན་ནས་མོའི་ཟླ་མཚན་ཡང་གཞི་ནས་ཆད་སོང་བས། མོས་རང་གིས་
རང་ལ”དཔེ་མི་སྲིད”ཟེར་ནའང་། ཕོ་བས་དངོས་གནས་ཅི་ཞིག་བདེན་དཔང་བྱེད་པ་དང་
འདྲ། །
དེ་ལྟར་ཟླ་དགུ་ཞག་བཅུ་མ་ཟད་ལོ་གཅིག་ཀྱང་འགོར་བ་ན། ཕོ་བ་ཆེ་ནས་ཆེ་རུ་
སྦོས་པ་དང་ཆབས་ཅིག་ན་ཟུག་ཀྱང་སྐྱེ་མགོ་ཚུགས་པས། ཨ་ནེ་གཡུ་མཚོས་ཀྱང་ཅི་
ཡིན་འདི་ཡིན་ཆ་མ་འཚལ་བར་སྡུག་བསྔལ་དྲག་པོའི་ཁྲོད་ནས་ཉི་མ་འཁྱོལ་ཐབས་བྱས།
ཨ་ཡེ་མཁའ་མོས་མནའ་མས་བཟོད་གླགས་བྲལ་བའི་ན་ཟུག་ཁྲོད་ནས་ཉིན་མཚན་བརྗེ་
རེས་བྱེད་པའི་རྣམ་པ་མཐོང་རྗེས། སེམས་ལ་གདུང་སེམས་ཤིག་ངང་གིས་སྐྱེས་ཤིང་།
རང་གིས་མནའ་མར་བཀའ་ལོག་བྱས་སོང་སྙམ་སྟེ་རྫོང་སྨན་ཁང་དུ་བརྟག་དཔྱད་བྱེད་
པར་མངགས་པ་ན། དེ་ནི་མ་གཞི་སྡེ་མི་ཚོས་གོ་བ་ལེན་སྟངས་ལྟར་ཁྲེལ་མེད་ཀྱི་ལས་
དང་གཏན་ནས་འབྲེལ་བ་མེད་པར། ཕོ་བའི་ནང་དུ་འབྲས་སྐྲན་ལྷང་ལི་འདྲ་བ་ཞིག་
འདུག
དེ་ནས་རིང་བོ་མ་འགོར་བར། ཨ་ནེ་གཡུ་མཚོ ” ཨ་ཡོ”དང“ཨ་ཚའི” ཁྲོད་ནས་
འཇིག་རྟེན་དཀར་ངོགས་དང་གཏན་དུ་བྲལ་སོང་བས། ཚ་མོ་གྱོལ་བོ་སྐར་མ་འཚོ་དང་
ཨ་ཡེ་མཁའ་མོ་གཉིས་ཀ་སྟོང་ཧང་ཧང་གི་ཁྱིམ་དེར་ལུས་སོང་། མོ་གཉིས་ཀར་ད་དུང་
118



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
དགའ་ན་དགའ་གྲོགས་དང་སྡུག་ན་སྡུག་གྲོགས་ཤིག་ཡོད་པ་ནི་ཏག་ཏག་བ་མོ”ལྔ་བརྒྱ”
ཡིན།
ཨ་ཡེ་མཁའ་མོས“ལྔ་བརྒྱ”ལ་མི་ཞིག་གི་འདང་བཟུང་འདུག་པ་ཁོ་ཐག་རེད།
ལྔ་བརྒྱ་ད་ནི་ལངས་རན་སོང" ཨ་ཡེ་མཁའ་མོ་ནམ་མ་ག་མོག་གེ་ཡིན་དུས་ནས་
ཡར་ལངས་ཏེ། “ལྔ་བརྒྱའི་འཕོང་ལ་ལག་པས་ཡང་མོར་རྡེག་བཞིན”འགྲོ། འུ་གཉིས་
རྩྭ་ཟ་རུ་འགྲོ་ཟེར། "ལྔ་བརྒྱས”ཀྱང་ཨ་ཡེ་མཁའ་མོའི་གཏམ་ལ་གོ་བ་ལོན་པ་ལྟར་མོའི་
རྗེས་བསྙེགས་ནས་འགྲོ་བར་བྱེད། །
༌༌ལྔ་བརྒྱ་དེ་རིང་འུ་གཉིས་གང་དུ་འགྲོའམ” ཨ་ཡེ་མཁའ་མོས་དེ་ལྟར་བཤད་ཀྱིན་
འདང་ཞིག་བརྒྱབ་རྗེས། “འུ་གཉིས་ཁ་སང་སྡོང་རྒན་ཐང་ལ་སོང་བ་རེད། དེ་རིང་འུ་
གཉིས་འོམ་ལུང་དུ་སོང་ན་ཅི་འདྲ་ཞེས”ལྔ་བརྒྱ་ལ་གྲོས་བཏབ་པ་ན། “ལྔ་བརྒྱས་འཐད་
པའི་བརྡ་ལ་ངུར་སྒྲ་ཞིག་སྒྲོག་པ་དང་དེ་ནས་སྐྱུག་ལྡད་བྱེད་ཀྱིན་ཨ་ཡེ་མཁའ་མོའི་རྗེས་
དེད་ནས་འགྲོ་བ་རེད།
མཚམས་རེར་ད་དུང་བ་མོ་ལྔ་བརྒྱ་དང་ཚ་མོ་གྱོལ་བོ་སྐར་མ་འཚོ་གཉིས་ཀ་ཁྲིད་
ནས་འགྲོ་ཞིང་། ཨ་ཡེ་མཁའ་མོ་སྡུན་ནས་སྒུར་བཞིན་སྒུར་བཞིན་འགྲོ་བ་དང་། ཚ་མོ་
གྱོལ་བོ་རྗེས་ནས་གྱོལ་བཞིན་གྱོལ་བཞིན་འགྲོ་བས། སྡེ་བའི་ནང་གི་མི་སེམས་བཟང་ཁ་
ཤས་ཀྱིས་ལྐོག་ནས“ཀན་གཉིས་ལ་སྙིང་རེ་རྗེ་”ཟེར་བཞིན་མཆི་མ་འདོན་པར་བྱེད། དེ་
ལྟ་ནའང་ཨ་ཡེ་མཁའ་མོའི་འཚོ་བར་འགྱུར་ལྡོག་ཅི་ཡང་ཡོད་མི་སྲིད་དེ། རྒྱུན་དུ“ལྔ་
བརྒྱདང་ཚ་མོ་གཉིས་ཀ་འཁྲིད་ནས་རྩྭ་གང་བཟང་གང་ལེགས་བསྙེགས་ནས་འགྲོ་བ་
རེད
སྟོན་མཇུག་དེར་ངས”ལྔ་བརྒྱ“མཐོང་དུས། “ལྔ་བརྒྱ་ནི་ཤ་ཤེད་རྒྱས་ཏེ་བ་མོ་ཞིག་
119



གཡུ་དྲུག་དཀར་དཔེ༌་ཚེགས།
དང་མི་འདྲ་ལ། བལྟས་མ་ཉིད་དུ་གླང་བོ་ཆེ་ཞིག་དང་མཚུངས་ཤིང་། སྤུ་ཁ་ལེགས་པ་
དར་གོས་ཡུགས་གཅིག་གཡོགས་པ་བཞིན་འོད་ཡུག་ཡུག་བྱེད་ལ། ཆེ་ཞིང་གུག་པའི་རྭ་
ཅོ་གཉིས་ནི་དགེ་རྒན་རྒྱ་མཚོས”ཀ་ན་རོ་ཀོ ཁ་ན་རོ་ཁོ”ཟེར་དུས་ཀྱི་ཀ་དང་ཁའི་མགོར་
བཏགས་ཡོད་པའི་དབྱངས་ཡིག་ན་རོ་ཞིག་དང་འདྲ་བར་ང་རྒྱལ་གྱིས་བརྒྱངས་འདུག
"ལྔ་བརྒྱས“གོམ་པ་གང་མདུན་དུ་སྤོས་ཚེ་ལུས་ཡོངས་ཀྲིག་ཀྲིག་ཏུ་འགུལ་ཞིང་། རྡོག་
འོག་གི་ས་གཞི་ཡང་འདར་ཙམ་འདར་ཙམ་བྱེད་པས། སུས་ཀྱང་ཨ་ཡེ་མཁའ་མོས “ལྔ་
བརྒྱརབདག་སྐྱོང་བཟང་བོ་བྱས་པ་མིག་ཐོག་ལ་ཤར་འདུག་ཅེས་རྗོད་ཀྱིན་འདུག
སྟོན་མཇུག་དེར་དོན་དག་གཞན་ཞིག་བྱུང་བ་ནི། ཨ་ཡེ་མཁའ་མོ་ཚང་གི"ལྔ་བརྒྱའི་
རྔ་མའི་སྟེང་ལ་སུ་ཞིག་གིས་རྡོ་ཡིས་བསྣུན་ཏེ་རྨས་སྐྱོན་བཟོས་པ་དེ་རེད། དེ་ལ་ཨ་ཡེ་
མཁའ་མོས་རུ་བར་ཀུན་ཏུ་མི་ངན་ཞིག་གིས་ངའི་ལྔ་བརྒྱར་འདྲེ་ལག་བསྲིངས་སོང་། དེ་ལ་
ནམ་ཞིག་རྣམ་སྨིན་འཁོར་སྲིད་པ་ཐག་ཆོད་ཡིན”ཟེར་བཞིན་ས་དམོད་གནམ་དམོད་བྱེད།
རྣམ་པ་དེ་ལ་བསོད་ནམས་འབག་བཙོག་གིས་གླུ་ཚིག་ལྟ་བུ་ཞིག་ཀྱང་བསྒྲིགས་
འདུག་སྟེ།
ཚ་མོ་སྐར་མའི་རྐང་བ་ཞ་ལ་ཁད།
བ་མོ་ལྔ་བརྒྱའི་རྔ་མ་ཆད་ལ་ཁད།
ཨ་ཡེ་མཁའ་མོས་ས་དམོད་གནམ་དམོད་བྱེད།
ནམ་ཞིག་ངན་པར་རྣམ་སྨིན་མ་འཁོར་ན།།
ཨ་ཡེ་མཁའ་མོ་ཀན་ཚོར་སྙིང་རེ་རྗེ།
ཉིན་ཞིག ཨ་ཡེ་མཁའ་མོས་ངའི་མདུན་བཀག་སྟེ“ཞི་ལུ། ཁྱོད་འདིར་ཤོག ་ལྔ་
བརྒྱའི་རྔ་མར་རྡོ་ཡིས་སྙན་མཁན་སུ་ཡིན་པ་ཁྱོད་ཀྱིས་ཨེ་ཤེས”ཞེས་དྲིས་བྱུང་། ངས་
དངོས་གནས་དེ་ནི་སུ་ཡིན་པ་མི་ཤེས་པས“ངས་མི་ཤེས” ཞེས་ལན་བཏབ་པ་ན། ཨ་ཡེ་
120



སྒོ་མེ་ཚེ་རིང་བཀྲ་ཤིས་ཀྱི་སྤང་བྱུང་ཕྱོགས་བསྒྲིགས།
ཀྱི
ང་
མཁའ་མོས“མི་ངན་དེར་རྣམ་སྨིན་འཁོར་སྲིད་པ་ཁོ་ཐག་ཡིན། མི་ཡི་ནང་གི་ཁྱི། ཁྱི་ཡི་
ནང་གི་འདྲེ། དབུགས་རྨེག་གེར་འགྲོ་རྒྱུ་བོ་དེ། ང་ཨ་ཡེ་རྒན་འཁོགས་ཤིག་ལའང་བརྙས་
བཅོས་བྱེད། འདི་ལས་ལྷག་པའི་བརྙས་བཅོས་བྱེད་སྲོལ་ཞིག་གང་དུ་ཡོད། ཨ་ཤུ་རེ་ཁོ།
ངས་མི་ངན་དེ་ཞིག་ཤེས་རྒྱུ་ན་ང་ལ་བཀོད་པ་ཞིག་ཡོད། ཨ་ལ་ལ། ཇི་འདྲའི་མི་ངན་པ་
ཞིག " ཨ་ཡེ་མཁའ་མོས“མི་ངན”དེ་ང་ཡིན་པ་དང་འདྲ་བར། དབུགས་ཐེངས་ཤིག་
གིས་དམོད་མོ་ལུང་བ་གང་བྱས་སོང་བས། ངས་” ཨ་ཡེ་མཁའ་མོ། ང་འགྲོ་རྒྱུ་ཡིན”ཞེས་
བཤད་དེ་འཚབ་འཚུབ་ངང་ཕྱིན་པ་ན། མོས་ད་དུང“ང་ཨ་ཡེ་རྒན་འཁོགས་ཤིག་ལ་འང་
བརྙས་བཅོས་བྱེད། འདི་ལས་ལྷག་པའི་བརྙས་བཅོས་བྱེད་སྲོལ་ཞིག་གང་དུ་ཡོད། མི་ངན་
ཁ་ས་ལ་བསྐོར་རྒྱུ་དེ། ཨ་ཤུ་རེ་ཁོ”ཟེར་བའི་སྒྲ་ངའི་རྣ་ལམ་དུ་གྲག་འོངས། །
ཨ་ཡེ་མཁའ་མོས་སུ་དང་གང་ལ་འཕྲད་ནའང་དེ་ལྟར་སྡིགས་དམོད་བྱེད་ཅིང་།
མོས་དུས་ཡུན་རིང་བོ་ཞིག་ལ་དེ་ལྟར་སྡིགས་དམོད་བྱས་པས། སྤོ་བོ་ཞན་ཀྲང་གིས་མ་
བཟོད་པར“གལ་ཏེ་ང་ཞན་ཀྲང་ཞིག་ཡིན་རྒྱུ་ན་ཨ་ཡེ་ཀན་གི་ཁ་སྤྲིན་གྱིས་སྦྱར་རྒྱུ་ཡིན་
ཟེར་བ་ན། བསོད་ནམས་འབག་བཙོག་གིས“ཁྱོད་ཀྱིས་ཨ་ཡེ་མཁའ་མོའི་ཁ་སྤྲིན་གྱིས་
སྦྱོར་ཐུབ་ཚེ། ངས་སའི་གོ་ལར་དཀྲི་གསུམ་བརྒྱག་ཐུབ”ཟེར། །
སྤོ་བོ་ཞན་ཀྲང་གིས“སྐྱག་ཕྲུག ཅི་ཟེར། ཨ་ཡེ་མཁའ་མོའི་ཁ་སྦྱོར་མ་ཐུབ་ན་ང་
ཞན་ཀྲང་མིན་པའི་རྟགས”ཟེར། །
བསོད་ནམས་འབག་བཙོག་གིས”སྤོ་བོ་ཞན་ཀྲང་། ལབ་མ་བརྒྱག ཁྱོད་ཀྱིས་ད་རག་
བར་དུ་སུ་ཞིག་གི་ཁ་སྦྱར་མྱོང”ཟེར།
སྤོ་བོ་ཞན་ཀྲང་གིས་“གལ་ཏེ་ང་ཞན་ཀྲང་ཡིན་རྒྱུ་ན་སྔོན་ལ་ཁྱོད་ཀྱི་ཁ་སྦྱོར་ཁོ་ཐག་
ཡིན”ཟེར།
བསོད་ནམས་འབག་བཙོག་གིས“ཁྱོད་ཀྱིས་ངའི་ཁ་སྦྱར་རྒྱུ་ཟེར་རམ” ཞེས་ལྡོག་
ང
རྒྱུ
ཟེ
121



གཡུ་དྲུག་དཀར་དཔེ་ཚོགས།
འདྲི་ཞིག་བྱས།
དེ་དུས་འགྲམ་གྱི་སྤོ་བོ་ཞིག་གིས“ཁྱོད་ཀྱིས་བསོད་ནམས་འབག་བཙོག་གི་ཁ་སྦྱར་
ཚེ། སུས་ང་ཚོར་སྒྲུང་བཤད་རྒྱུ''ཟེར་བ་ན། མི་རྣམས་ཀྱིས་ཀྱང“སུ་ཡི་ཁ་སྦྱར་ཡང་ཆོག་
མོད། བསོད་ནམས་ཀྱི་ཁ་གཏན་ནས་སྦྱོར་མི་ཉན་”ཞེས་འཁང་ར་བྱས་བྱུང༌། །
སྐབས་དེར་བསོད་ནམས་འབག་བཙོག་གིས་ཁོང་དགོད་ཅིག་བྱས་ཏེ།“སྤོ་བོ་འདིས་
རྨི་ལམ་རྨི་བཞིན་འདུག ཁོའི་སེམས་ལ་ཁོ་ནི་དངོས་གནས་ཞན་ཀྲང་ཡིན་སྙམ་སྐྱེ་
བཞིན་འདུག ཧ་ཧ་ཧ་ཞེས་བགད་པ་ན། གཞན་རྣམས་ཀྱིས་ཀྱང་ངོ་མ་རེད། ཧ་ཧ་ཧ
ཞེས་བགད་བྱུང་བས། སྤོ་བོ་ཞན་ཀྲང་ཏབ་ཅིག་ལ་གྲག་རྒྱུ་མེད་པར་ལུས་ཤིང་། དེ་ནས་
སེམས་ལ་ཅི་ཞིག་དྲན་པ་ལྟར “སྐྱག་ཕྲུག་ཆ་བོ། མར་སོང་། ཁྱོད་ཚོས་ཅི་ཤེས”ཟེར་
བཞིན་ཐང་ནས་སྤོ་ཐོ་ཞིག་བཏུས་བྱུང་བས། ང་ཚོ་ཡང་སྔ་གཞུག་བརྩད་ནས་སྲང་བར་དུ་
བྲོས་པ་ཡིན།
ཨ་ཡེ་རིལ་མས་ཀྱང་མི་ཐུག་ཐུག་ལ“སྨྱོན་མ་དེ་ནི་དངོས་སུ་སྨྱོས་འདུག”ཅེས་སྒྲོག་
ཅིང་མཆིས་ལ། ད་དུང་གཅིག་ཁར་གཉིས་བཏགས་ཀྱིས "སྨྱོན་མ་དེ་སྨོས་པས་མི་ཚད་
འདྲེ་ཡིས་བཟུང་འདུག”ཟེར་བ་ན། དུས་སྐབས་ཐུང་ཐུང་ཞིག་གི་ནང་དུ་གྲོ་ཞིང་ཁའི་མི་
རྣམས་དོགས་སྣང་དང་བཅས་ཨ་ཡེ་མཁའ་མོ་རིག་ན་བྲོས་ནས་འགྲོ་བས། ཨ་ཡེ་མཁའ་
མོས་ལྷག་ཏུ་སྐད་མགོ་མཐོན་པོ་བྱས་ནས“ང་ཨ་ཡེ་རྒན་འཁོགས་ཤིག་ལའང་བརྙས་
བཅོས་བྱེད། འདི་ལས་ལྷག་པའི་བརྙས་བཅོས་བྱེད་སྲོལ་ཞིག་གང་དུ་ཡོད། མི་ངན་ཁ་
ས་ལ་བསྒོར་རྒྱུ་དེ། ཨ་ཤུ་རེ་ཁོ་ཞེས་སྒྲོག་པས། གྲོ་ཞིང་ཁའི་རུ་བར་དུ་ཨ་ཡེ་མཁའ་མོའི་
དམོད་མོ་བྱེད་པའི་སྒྲས་ཁྱབ་སོང་། །
ཉིན་དེའི་ཉི་མ་ནི་མེ་ཕུང་ཞིག་དང་འདྲ་བར། གནམ་སའི་བར་དུ་ལམ་ལམ་འབར་
ཞིང་། ནམ་མཁའི་མཐོངས་ཀྱི་སྤྲིན་པ་དག་ཀྱང་མེ་ཡིས་བསྲེགས་པ་བཞིན་ཐ་ན་ཤུལ་
122



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས་
ཙམ་ཡང་མི་འདུག།
སློབ་གྲྭས་གུང་གསེང་བཏང་མ་ཐག ང་ཚོ་བྱིས་པ་འགའ་སྡེ་བའི་ལོགས་ཀྱི་རྫིང་བུའི་
ཁར་ཆུ་རྐྱལ་སྟེག་ཏུ་ཕྱིན་པ་ཡིན། རྫིང་བུའི་གོང་དུ་སྡེ་བའི་ནང་གི་བུད་མེད་ཚེགས་
ཡང་རྣམས་ཀྱིས་རྒྱུན་དུ་གོས་འཁྲུད་བཞིན་ཡོད་ལ། གོས་ཀྱི་རིགས་ལ་སྟོད་ཐུང་དང་རྐང་
སྣམ། གསང་དོར། རྐང་འབོབ་སོགས་མེད་པ་ཞིག་མེད་པས། བྱིས་པ་རྣམས་རྫིང་བུར་
བརྒལ་ཚེ་ཕ་མ་རྣམས་ཀྱིས་ལུས་མནོལ་འགྲོ་བར་དོགས་ནས་བཀག་འགོག་བྱེད་པ་རེད།
ང་ཚོ་རྒྱུན་དུ་ཕ་མ་རྣམས་ཀྱིས་མི་ཤེས་པར་བྱས་ནས་རྫིང་བུར་འཛུལ་བ་ཡིན།
ང་ཚོ་ཆུ་ནང་དུ་འཛུལ་ནས་རྩེད་མོར་རོལ་སྒང་དུ་མི་ཞིག་གི་སྐད་སྒྲ་རྣ་ལམ་དུ་
འཁོར་འོངས། ངས་སེམས་ལ་ཨ་མ་ཡིན་རྒྱུ་རེད་འདོད་ནས་སྐྲག་མ་དངངས་ཀྱིས་ཆུ་ཁར་
བུད་པ་ན། རྫིང་བུའི་གཡས་འགྲམ་གྱི་གྲོག་ཤུར་དེའི་ནང་དུ་ཨ་ཡེ་མཁའ་མོ་དང་མོ་ཚང་
གི་ལྔ་བརྒྱ“གཉིས་ཀྱིས་ཁ་བརྡ་བྱེད་ཀྱིན་འདུག་པས། ང་ཚོ་ཆུ་ལ་རྐྱལ་མཚམས་བཞག་
ནས་ཁ་རོག་གེར་ཨ་ཡེ་མཁའ་མོ་དང“ལྔ་བརྒྱ”གཉིས་ཀྱི་ཁ་བརྡར་མཉན་པ་ཡིན།
”ལྔ་བརྒྱ་སེམས་བདེ་མོ་བྱོས་ལ་རྩྭ་ཟོ། ད་ནས་བཟུང་ཨ་ཡེས་ཁྱོད་ལ་རྨས་སེར་ག་
ཙམ་ཡང་ཐོག་ཏུ་འཇུག་མི་སྲིད།"
“ལྔ་བརྒྱཁྱོད་ལྟོགས་ན་ང་ཤོད། ཁྱོད་སྐོམ་ན་ང་ཤོད། ཨ་ཡེས་ཁྱོད་ལ་ལྟོགས་སྐོམ་
གཏན་ནས་མྱོང་དུ་མི་འཇུག"
”ལྔ་བརྒྱ་ཁྱོད་ཀྱིས་འཛེམ་དོགས་བྱ་མི་དགོས། འུ་གཉིས་མཉམ་དུ་འཕྲད་པ་ལས་
དབང་རེད། ཁྱོད་ལ་རེ་བ་ཅི་ཞིག་ཡོད་ཀྱང་ཨ་ཡེ་ལ་ཤོད་དང་། ཨ་ཡེས་ཁྱོད་ཀྱི་རེ་བ་
བསྐང་ཐབས་བྱ་ངེས།”
“ལྔ་བརྒྱ་རྔ་མ་གཡུགས་ནས་ཅི་བྱེད། ད་དུང་དྲག་ཡག་མིན་པས་གཡུག་མི་ཉན།
ཨེ་གོ་ཐལ།།
123



གཡུ་དྲུག་དཀར་དཔེ་ཚོགས།
ཨ་ཡེ་མཁའ་མོས“ལྔ་བརྒྱའི "རྔ་མར་བྱིལ་བྱིལ་བྱེད་བཞིན་དེ་ལྟར་བཤད་པ་ཐོས་
པས། ང་ཚོར་ཡང་ཨ་ཡེ་མཁའ་མོའི་སྙིང་རྗེ་བའི་ཚུགས་ཀས་ཡིད་འགུལ་ཐེབས་སུ་
བཅུག་སོང་།
ལྔ་པརྒྱུས“རྔ་མ་གཡུག་ཙམ་གཡུག་ཙམ་བྱེད་ཀྱིན་ཨ་ཡེ་མཁའ་མོས་ཅི་བྱེད་ལ་རྣ་
བ་བླུགས་འདུག་ཅིང་། མཚམས་མཚམས་སུ་གཡས་ལྟ་གཡོན་ལྟ་རེ་བྱེད་པ་ནི་དགྲ་ལ་
དོགས་ཟོན་བྱེད་པ་དང་འདྲ། ཨ་ཡེ་མཁའ་མོས་དེ་ལྟར་བྱིལ་བྱིལ་བྱེད་སྒང་དུ། ཤ་སྦྲང་
ཞིག་གང་ནས་འཕུར་ཡོང་སྟེ”ལྔ་བརྒྱའི”རྒྱབ་ལ་བབས་པ་ན། མོས“གདོན་འདྲེ་འདི”ཟེར་
ཞོར་ཤ་སྦྲང་ལ་གཟས་ནས་ཐལ་ལྕག་གིས་ཅལ་སེ་གཞུས་སོང་མོད། ཤ་སྦྲང་གི་རྣམ་རིག་
ནི་ཨ་ཡེ་མཁའ་མོ་ལས་ཀྱང་རྒོད་པས། མོའི་ལག་པ་ད་དུང་ལྔ་བརྒྱའི”རྒྱབ་ལ་མ་བབས་
གོང་ནས་འཕུར་སོང་། ཨ་ཡེ་མཁའ་མོས་ཤ་སྦྲང་གི་རྗེས་ལ "ཕེ་ཕེ་ཕེ”་ཞེས་མཆིལ་
ཞགས་འགའ་འཕངས་པ་དང་། སྔར་བཞིན”ལྔ་བརྒྱར་ཁ་བརྡ་བྱེད་མགོ་བརྩམས།
“་ལྔ་བརྒྱ་ད་ནི་སྐར་མ་འཚོས་འུ་གཉིས་ལ་བསྒུགས་ནས་བསྡད་ཡོད་པས། འུ་
གཉིས་ཀྱང་འགྲོ་རན་སོང་།”
''ལྔ་བརྒྱ་ཕོ་བ་འགྲངས་སོང་ངམ།
''ལྔ་བརྒྱ་ཨ་ཡེ་ཡང་ལྟོགས་ཀྱིན་འདུག་
"…
"
ང་ཚོས་དེ་ལྟར་ཨ་ཡེ་མཁའ་མོར་བལྟས་བསྡད་པ་ན། མོས་དེ་ལྟར “ལྔ་བརྒྱར་ཁ་
བརྡ་བྱེད་ཞོར་སྒྱུར་གྱིན་སྐུར་གྱིན་གྲོག་ཤུར་དེའི་ཁར་བུད་དེ་སྡེ་བའི་ཕྱོགས་སུ་བུད་སོང་།
དེ་ནི་ཨ་མས་རང་གི་བྱིས་པའི་ལག་པར་འཇུས་ཏེ་སེམས་གཏམ་ཅི་ཞིག་བཤད་བཞིན་
འགྲོ་བ་དང་མཚུངས་ཤིང་། བྱིས་པས་ཨ་མར་གཅེས་སྟེག་བཞིན་རྗེས་དེད་དེ་འགྲོ་བཞིན་
124



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
པ་དང་ཡང་འདྲ།
ལྔ་བརྒྱ''དེ་ཐོག་མར་ཨ་ཡེ་མཁའ་མོ་ཚང་དུ་ཡོང་དུས་ད་དུང་བེའུ་ཞིག་ཡིན། དེ་ནི་
ཨ་ཁུ་ལྷ་པས་སྡེ་བ་གཞན་ཞིག་ནས་འབྲུ་སྐྱེ་མོ་དོར་བརྗེས་པ་རེད། །
བེའུ་དེ་ཤིན་ཏུ་ཆུང་དུས་ནས་མིག་ལ་སྡུག་པ་ཞིག་ཡིན་ཏེ་ཨ་ཡེ་མཁའ་མོའི་གཞུག་
ལ་དེད་དེད་དུ་ཡོད། ཨ་ཡེ་མཁའ་མོས་ཀྱང་གང་དུ་ཕྱིན་ཡང་བེའུ་དེ་རྗེས་སུ་མ་ཁྲིད་ན་
སྟོང་བ་ཞིག་རེད་ཟེར། ཨ་ཡེ་མཁའ་མོས་ཐ་ན་བེའུར་གོ་རེ་ཡང་ལྡད་དེ་སྟེར་བ་མཐོང་
བས། ཨ་ཁུ་ལྷ་པས“མི་ནི་མི་རེད། ཟོག་ནི་ཟོག་རེད། མི་དང་ཟོག་གཉིས་ལ་ཁྱད་པར་
འབྱེད་དགོས”ཟེར་བ་ན། ཨ་ཡེ་མཁའ་མོས་ཨ་ཁུ་ལྷ་པར“ཁྱོད་ཀྱང་ཅི་ཡང་ཤེས་ཟེར་བ་
ཞིག་གི་ནང་ནས་ཅི་ཡང་མི་ཤེས་པ་ཞིག་རེད། ནམ་ཡང་ཟོག་ཟོག་ཟེར་མོད། ཁྱོད་ཀྱང་སྐྱེ་
བ་སྔོན་མ་ཟོག་ཅིག་ཡིན་ཡང་སྲིད”ཅེས་མ་རངས་པའི་རྣམ་འགྱུར་བསྟན་པ་ན། ཨ་ཁུ་ལྷ་
པས"ང་ཟོག་ཅིག་ཡིན་ཡང་། བེའུ་ཞིག་མིན་པ་ཁོ་ཐག་ཡིན”ཟེར་བ་ན། ཨ་ཡེ་མཁའ་མོ་
རབ་ཏུ་ཁྲོས་ཏེ་“ངས་བལྟས་ནའང་ཁྱོད་བེའུ་ཞིག་མ་རེད། བེའུ་ཞིག་ཡིན་ཚེ་བེའུར་སྡང་
སྲིད་དམ། ངས་བལྟས་ན་ཁྱོད་ཁྱི་ཞིག་ཡིན་པ་འདྲ་ཟེར་བ་ན། ཨ་ཁུ་ལྷ་པར་ཟེར་རྒྱུས་
ཕོངས་ཏེ་མགོ་བོ་གཡུག་བཞིན་སྒོར་བུད་སོང་།
བེའུ་དེ་མོས་བལྟས་བལྟས་ལ་ནར་སོན་ཏེ་བ་མོ་ཞིག་ཏུ་གྱུར་སོང་། སྤྱིར་ན་བ་མོ་
ཞིག་ཡིན་ཚེ་མ་མཐའ་ཡང་འོ་མ་བཞོ་སྤྱད་ཅིག་ཏུ་འགྱུར་དགོས་མོད། ཁོ་ཚང་གི་བ་མོར་
བེའུ་ཞིག་ཀྱང་མངལ་ལ་འཁོར་མ་མྱོང་བས་འོ་མ་ཞིག་གང་དུ་ཡོད། གསར་བུ་ཁ་རྒོད་
ཁ་ཤས་ཀྱིས་ཕན་ཚུན་རྩེད་མོའི་ཚུལ་དུ“ཨ་ཡེ་མཁའ་མོ་ཚང་གི་ལྔ་བརྒྱར་ད་དུང་མེ་
ཏོག་བླངས་མེད་པས། དགོང་མོ་དེར་ལྡོམ་དུ་སོང་ན་ཅི་འདྲ”ཟེར་བ་ན། ཚང་མས་ཧབ་ཆ་
དིར་དིར་བྱེད་ཀྱང་། འཇིགས་མེད་ཁ་རྐོས“དེ་ད་བསོད་ནམས་འབག་བཙོག་ལ་མཛའ་
སེ་བསྡད་འདུག ཁྱོད་ཀྱིས་ལྔ་བརྒྱར་ལྟོས་དང་ཡག་མོ་སྒོ་ཟེར་བ་ཡོད་ཀ མིག་གི་ཆ་ག་
125



གཡུ་དྲུག་དཀར་དཔེ་ཚོགས།
གཅིག་པུར་ཡང་ལྟད་མོ་ཞིག་འདུག”ཅེས་བཤད་ཚེ། བསོད་ནམས་འབག་བཙོག་གིས
“ཁ་རྐོ་ཁ་ཆད་པོ། ཅི་ཟེར། དེ་དགོས་ན་ཁྱོད་ཀྱིས་བྱོས། ཁྱོད་ཀྱི་ཨ་ཅེ་ང་ལ་ཞག་གཅིག་
གཡར་ན་ཅི་འདྲ”ཟེར་དུས། འཇིགས་མེད་ཁ་རྐོས་ཁྱོད་འཇིགས་མེད་འབག་བཙོག་སྦལ་
བ་ན་ཁུང་ནང་དུ་བསྡད་དེ་བསམ་པ་གླིང་དཀར་སྟོད་རེད་ལ”ཟེར་བ་དང་སྡང་མིག་ཅིག་
བགྲོད་རྗེས་བུད་སོང་བས། བསོད་ནམས་འབག་བཙོག་གིས་འཇིགས་མེད་ཁ་རྐོའི་རྗེས་
ལ་སྐད་མགོ་ཇེ་མཐོར་བཏང་སྟེ་དོ་ནུབ་སྒོ་འབྱེད་རྒྱུ་བརྗེད་མི་ཉན་ཟེར་ཞིང་། དེ་ནས་ཧ་
ཧ་ཧ” ཞེས་ཁོང་དགོད་རྣ་ལ་གཟན་པ་ཞིག་བྱས་སོང་།
ཨ་ཡེ་མཁའ་མོས“ལྔ་བརྒྱར”ཚེ་གང་བོར”དགའ་རོགས་བསྒྲིགས་པའི”དབང་ཆ་
བཙན་གྱིས་ཕྲོགས་པ་རེད། མོས་བ་མོ་དེ་ཞིང་ཚིགས་དང་རྐ་ཁ་སོགས་སུ་འཚོ་དུས།
གླང་ཐིག་འགའ་རེ་ཐག་རིང་ནས་མཐོང་སྟེ་ཉེ་བར་བཅར་ཚེ། “ལྔ་བརྒྱས”ཀྱང་འདོད་པའི
ལྟ་སྤྱོད་སྣ་ཚོགས་སྟོན་ཡང་། ཨ་ཡེ་མཁའ་མོས་ལག་ལ་ཅི་ཡོང་གིས་གླང་ཐིག་དེ་དག་
ལ་རྒྱག་བཞིན་ཁ་ནས”གཏེ་ངན་འདི་ཚོའི་འདོད་པ་རྩོག་ག”“ཞེས་རྒྱག་ཐུབ་ཐུབ་བྱེད་པས།
གླང་ཐིག་དག་ཀྱང་རྒྱང་རིང་དུ་བསྡད་དེ་མིག་ལྟ་ཙམ་བྱས་རྗེས་རང་རང་སར་ལོག་འགྲོ་
བ་རེད།
དེ་ལྟར་ཨ་ཡེ་མཁའ་མོས”ལྔ་བརྒྱར”ལྟ་རྟོག་བྱས་པས”ལྔ་བརྒྱཡང “མོ་རྐྱང”དུ་
ལུས་ཏེ་ཐ་ན་བེའུ་ཞིག་ཀྱང་མེད་པ་རེད། །
དེ་ལ་ཨ་ཡེ་མཁའ་མོ་དང་ཨ་ནེ་གཡུ་མཚོ་གཉིས་ཀྱི་བར་དུ་དེ་སྔ་རྩོད་གླེང་ཞིག་
ཀྱང་བྱུང་མྱོང་།
ཨ་ཡེ་མཁའ་མོས་བཤད་ན། “ལྔ་བརྒྱ་ནི་བ་མོ་གཞན་དག་བཞིན་འབག་བཙོག་
ཅིག་ཏུ་བསྒྱུར་མི་འདོད་ཟེར།
ཨ་ནེ་གཡུ་མཚོའི་བསམ་ཚུལ་ལྟར་ན། བ་མོ་ནི་བ་མོ་ཡིན་པས། དེས་བེའུ་རྩེབས་
126



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
དགོས་པ་མ་ཟད་འོ་མ་ཡང་བཞོ་དགོས། དེ་ལ་མི་ཡི་ལྟ་སྟངས་བཟུང་ན་མི་འགྲིག གལ་
ཏེ་མི་ཞིག་ཡིན་ཡང་གཉེན་སྒྲིག་པའི་དུས་ལ་བབས་ཚེ་གཉེན་བསྒྲིག་དགོས་ཤིང་། ཕྲུ་གུ་
བཙའ་བའི་དུས་ལ་རན་ཚེ་ཕྲུ་གུ་བཙས་ཏེ་རྒྱུད་སྤེལ་དགོས།
ཨ་ཡེ་མཁའ་མོས“ཁྱོད་ཀྱིས་ཅི་བཤད་ཀྱང་ངས་ལྔ་བརྒྱར་གླང་ཐིག་སྨྱོན་པ་དེ་ཚོར་
རེག་ཏུ་མི་འཇུག་པ་ཁོ་ཐག་ཡིན”ཟེར།
ཨ་ནེ་གཡུ་མཚོ་ཐབས་ཟད་དེ་“ད་ནི་ང་ལ་བཀོད་པ་མི་འདུག”ཟེར་བཞིན་ཨ་ཁུ་ལྷ་
པར་འཁང་ར་བྱེད་དུས། ཨ་ཁུ་ལྷ་པས་ཀྱང་ཁྱེད་ལ་བཀོད་པ་མེད་ན་ང་ལ་བཀོད་པ་ཞིག་
གང་དུ་ཡོད་”ཟེར་བ་ལས་ཐབས་བཀོད་གཞན་ཅི་ཡང་མ་རྙེད།
རྗེས་སུ་ཨ་ཁུ་ལྷ་པ་དང་ཨ་ནེ་གཡུ་མཚོ་གཉིས་སྔ་གཞུག་བྱས་ནས་ཤི་སོང་བ་རེད།
ཨ་ཡེ་མཁའ་མོས་སྔར་བཞིན“་ལྔ་བརྒྱ་ཁྱོད་རང་སྐོམ་མམ།" "“ལྔ་བརྒྱ་ཁྱོད་རང་
ལྟོགས་སམ།” ལྔ་བརྒྱ་འུ་གཉིས་འོམ་ལུང་ལ་འགྲོ།" "༌ལྔ་བརྒྱ་འུ་གཉིས་སྡོང་རྒན་ཁུག་
ཏུ་སྡོང་རྒན་ལ་སྐོར་ཞིག་རྒྱག་ཏུ་འགྲོ།" "༌ལྔ་བརྒྱ……”ཟེར་བཞིན་གྲོ་ཞིང་ཁའི་རུ་བར་
ནས“ལྔ་བརྒྱར་”ཁ་བརྡ་བྱེད་ཀྱིན་ཡར་མགྲོ་མར་འགྲོ་བྱེད་པས། ངའི་སེམས་ལའང་ཨ་ཡེ་
རིལ་མས“སྨྱོན་མ་དེ་ད་ནི་དངོས་སུ་སྨྱོས་འདུག”ཅེས་བཤད་པའི་སྐད་ཆ་དེ་དྲན་བྱུང་།
ཨ་ཡེ་མཁའ་མོ་དངོས་གནས་སྨྱོན་མ་ཞིག་དང་ཀུན་ནས་མཚུངས།
ལོ་དེར་ང་རང་སློབ་ཆུང་ལོ་རིམ་ལྔ་བར་བུད་རུང་ཡིན། དེ་ནི་དབྱར་གྱི་ཉིན་མོ་ཞིག་
སྟེ། ཉིན་མོ་དེ་ཡང་ཚ་གདུག་གི་དྲོད་རླབས་ས་གཞིའི་པང་དུ་ཤག་ཤག་བཞུར་བའི་ཉིན་
མོ་ཞིག་ཡིན། །
ཨ་ཡེ་མཁའ་མོས”ལྔ་བརྒྱ”ཙད་གུང་དུ་ཕྱི་ལ་ཁྲིད་ཚེ་ཚ་གདུག་གིས་གཙེ་བར་
དོགས་ནས། “ལྔ་བརྒྱ་རང་ཁྱིམ་གྱི་བྱ་འདབས་སུ་བཏགས་རྗེས། ཚ་མོ་སྐར་མ་འཚོ་ཁྲིད་
དེ་རྩ་འབྲེག་ཏུ་ཕྱིན་པ་རེད།
127



གཡུ་དྲུག་དཀར་དཔེ་ཚོགས།
མོས་ཡང་ཡང་འདང་བརྒྱབ་འཕྲལ་སྡེ་འདབས་ཀྱི་གྲོག་ཤུར་དེ་ཡིད་ལ་དྲན། མོས་སེམས་
ལ་དེ་རུ་རྩྭ་མཐུག་པོ་སྐྱེས་ཡོད་པས། རྩྭ་ཤོག་གཅིག་བྲེགས་ཏེ”ལྔ་བརྒྱར”བྱིན་ཚེ”ལྔ་བརྒྱའི་
ཕོ་བ་འགྲངས་སྲིད་སྙམ་པ་ན། མོ་ལ་སྟོབས་ཤུགས་ཡ་མེད་ཅིག་རྒྱས་པས་སྐུར་གྱིན་སྒྱུར་
གྱིན་གྲོག་ཤུར་དེའི་ཕྱོགས་སུ་ཕྱིན། མོས་ད་དུང་ཚ་མོ་སྐར་མ་འཚོར”ས་ལ་འབྱར་བ་
མིན་ནམ། རེམ་མ་ཤོག”ཅེས་སྡིགས་དམོད་བྱེད། ཚ་མོ་སྐར་མ་འཚོ་ཡང་གྱོལ་མ་ལྡིང་
གིས་ཨ་ཡེ་མཁའ་མོའི་རྗེས་སུ་འབྲངས་ཐུབ་ཐུབ་བྱས་ནས་སོང་།
ཨ་ཡེ་མཁའ་མོས་རྩྭ་ཤོག་ཅིག་བྲེགས་ཚར་དུས། ལྭ་རྙིང་དེ་གོང་བའི་ཕྱི་ནང་མེད་
པར་རྔུལ་ཆུས་བངས་ཏེ་རློན་པར་བཏང་སོང་། ཡིན་ནའང་མོར་ཐང་ཆད་པའི་ཉམས་
སྣང་ཅི་ཡང་མ་བྱུང༌། ཚ་མོས་ལོགས་ཤིག་ཏུ་ཨ་ཡེ་ལ་ཅེར་ནས་སྡོད་ཅིང་། མཚམས་
རེར་སྤྲིན་བྱིའུ་མགོ་ཙམ་ཡང་མེད་པའི་ནམ་མཁར་ལྟ་ཙམ་བྱེད་ཅིང་། དེ་ནས་ལག་པས་
རང་གི་གདོང་གི་རྔུལ་ཆུ་འབྱིད་ཙམ་བྱེད།
སྐབས་དེའི་རྣམ་པ་དག་ནི་ཨ་ཡེ་མཁའ་མོའི་ཚ་མོ་སྐར་མ་འཚོས་བཤད་པ་ཡིན།
མོས་མགྲིན་པ་རྣོང་བཞིན་ཉིན་དེར་ཨ་ཡེ་ནི་རྣམ་ཀུན་དང་མི་འདྲ་བར་རྒན་མོ་གཡུག་
ཅན་ཞིག་གི་བཟོ་ལྟ་ལྡན་འདུག་ཟེར། སྔོན་ཏག་ཏག་ཨ་ཡེས་ད་དུང་འདིར་རྩྭ་མང་པོ་ཡོད་
པས། ཁྱོད་ལའང་རྩྭ་ཤོག་ཆུང་ཆུང་ཞིག་འབྲེག་ལ་ཁུར་དགོས་ཟེར་མོད། འོན་ཀྱང་མོར་རྩྭ་
ཤོག་ཆུང་ཆུང་ཞིག་བྲེགས་མ་ཚར་གོང་ཡིད་ལ་གློ་བུར་ཅི་ཞིག་དྲན་པ་ལྟར། “ཁ་ནས་མ་
འགྲིག་ཐལ”ཟེར་བཞིན་གྲོག་ཁར་བསྙེགས་ཏེ་བུད་སོང་བས། མོས་ཅི་ཡིན་འདི་ཡིན་མ་
ཤེས་པར་ཡུད་ཙམ་ལ་ལུས་སོང་སྐད།
ད་ལྟ་ཚོད་དཔག་ཅིག་བྱས་ཚེ། དེ་དུས་ལྔ་བརྒྱས”སྐེ་ཡི་འདོགས་ཐག་ཤུགས་
ཀྱིས་ཐེངས་ཤིག་འཐེན་པས་འདོགས་ཐག་རྙིང་ཧྲུལ་དེ་ཐག་སེ་ཆད་སོང་། “ལྔ་བརྒྱས་
དལ་བྲེལ་མེད་པར་ཡར་ལྟ་མར་ལྟ་ཞིག་བྱས་པ་ན། ཁོ་ཚང་གི་འབྲུ་ཁང་གི་སྒོ་ཆེས་ཆེར་
128



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
བརྒྱངས་འདུག་པ་མཐོང་བས་ཚམ་ཚོམ་མེད་པར་ནང་དུ་འཛུལ་སོང་།
“ལྔ་བརྒྱས་ནས་འབྲུ་རྩྭ་ཁུག་གང་ཟོས་ཚར་དུས་ཨ་ཡེ་མཁའ་མོ་མ་སླེབས།
“ལྔ་བརྒྱས”ནས་འབྲུ་རྩྭ་ཁུག་དོ་ཟོས་ཚར་དུས་ཨ་ཡེ་མཁའ་མོ་ད་དུང་མ་སླེབས།
“ལྔ་བརྒྱས”ནས་འབྲུ་རྩྭ་ཁུག་གསུམ་ཟོས་ཚར་དུས་ཕོ་བ་འགྲངས་ཐག་ཆོད་ནས་ད་
ནི་ཁམ་གང་ཡང་ཟ་ས་མེད་པ་བཞིན། དལ་དལ་སྒོས་འབྲུ་ཁང་ལས་ཕྱི་རུ་བུད་ཅིང་། དེ་
ནས་ལྷས་དཀྱིལ་དུ་ཡོང་ནས་རྙང་འཁྲུ་ཤུར་ཤུར་དུ་བཏང་འཕྲལ། ཕོ་བའི་ལྗིད་ཚད་རྐང་
ལག་གིས་མི་ཐེག་པ་བཞིན་ལྡིག་སེ་ཐང་ལ་འགྱེལ་སོང་...
དེ་ནས“ལྔ་བརྒྱས”འགྲེ་ལྡོག་བརྒྱབ་ཅིང་ངུར་སྒྲ་ལན་འགའ་བསྒྲགས།
དེ་ནས“ལྔ་བརྒྱ་འགུལ་མེད་དུ་གྱུར།
དེ་ནས“ལྔ་བརྒྱ“ཤི་སོང་།
ཚ་མོ་སྐར་མ་འཚོས་མིག་ཆུ་འདོན་བཞིན་ངུ་འབོད་བྱེད་དུས་ཀྱང་ཏག་ཏག་དུས་
དེར་འཁེལ་ཡོད།
ཚ་མོ་སྐར་མ་འཚོས་མུ་མཐུད་དུ་བཤད་རྒྱུར། ཨ་ཡེས་ཅི་ཞིག་རྟོགས་པ་བཞིན་
བྲེགས་ཟིན་པའི་རྩྭ་ཤོག་གཡུགས་ཤིང་ང་ཡང་བསྐྱུར་ཏེ། འཚབ་འཚུབ་ངང་གྲོག་ཁར་
བསྙེགས་ནས་བུད་སོང་། སྐད་ཅིག་མ་དེར། ཨ་ཡེ་རྡོག་འདྲེད་ཤོར་ཐེངས་ཤིག་གིས་ངའི་
སྡུན་ལ་གྲུ་གུ་བཞིན་གྲིལ་བྱུང…
དེ་ནས་ཨ་ཡེས་འགྲེ་ལྡོག་རྒྱག་བཞིན་མགྲིན་པ་ལས་ཧིར་སྒྲ་ལན་འགའ་བསྒྲགས།
དེ་ནས་ཨ་ཡེ་འགུལ་མེད་དུ་གྱུར། །
དེ་ནས་ཨ་ཡེ་ཤི་སོང་།
ཉིན་གུང་དེར་ང་ཚོ་སྡེ་བའི་ལོགས་ཀྱི་རྫིང་བུར་འཛུལ་ནས་ཚད་ལ་གཡོལ་བཞིན་
ཡོད། ང་ཚོའི་རྣ་ལམ་དུ་གནམ་ས་འགེངས་པའི་ངུ་འབོད་ཀྱི་སྒྲ་ཞིག་འཁོར་བྱུང་བས།
129



*, ''་
'''',
'
༽ གཡུ་དྲུག་དཀར་དཔེ་ཚོགས།
ང་ཚོས་ཅི་བྱུང་གང་བྱུང་མ་ཤེས་པར་རྫིང་བུའི་ནང་དུ་ཁ་རོག་གེར་ངུ་འབོད་ཀྱི་སྒྲ་དེར་
མཉན་ནས་སྡོད་སྐབས། སྟོབས་ལྡན་སྣ་འབིགས་ཀྱིས“དོན་དག་ཅིག་བྱུང་སོང་བ་ཁོ་ཐག་
རེད”ཟེར་བཞིན་ཆུ་ཁར་བུད་དེ་གྱོན་པ་མགྱོགས་མྱུར་ངང་གོན་ཞིང་བརྒྱུགས་སོང་བས།
ང་ཚོ་ཡང་རྟབ་རྟབ་པོར་གྱུར་ཅིང་ཁོའི་རྗེས་ལ་བརྒྱུགས་པ་ཡིན།
ང་ཚོ་རུ་བར་དུ་སླེབས་དུས། ཨ་ཡེ་མཁའ་མོའི་ཚ་མོ་སྐར་མ་འཚོས “ངེད་ཚང་
གི་ཨ་ཡེ…ངེད་ཚང་གི་ཨ་ཡེ…ཨིནཨིན…." ཞེས་ཡར་རྒྱུག་མར་རྒྱུག་བྱེད་
ཀྱིན་ངུ་འབོད་བྱེད་ཅིང་མཆིས།
དེ་དུས་ང་ཚོས་ད་དུང་དོན་དག་ཅི་ཞིག་བྱུང་སོང་བ་མ་ཤེས་པར་མོར་བལྟས་ནས་
བསྡད་པ་ཡིན། །
“ངེད་ཚང་གི་ཨ་ཡེ… ངེད་ཚང་གི་ཨ་ཡེ… ཨིན… ཨིན་
མོའི་ངུ་འབོད་ཀྱི་སྒྲ་གཟན་པོ་དེས། གྲོ་ཞིང་ཁའི་སྟོད་སྨད་བར་གསུམ་གྱི་ཉིན་གུང་
གི་ལྷིང་འཇགས་ཁྲོད་སྐྱི་གཡའ་བའི་སྣང་བ་ཞིག་བསྐྱིལ་སོང་ལ། ང་ཚོའི་སེམས་ཁོང་དུ་
ཡང་སྐྱི་གཡའ་བའི་སྣང་བ་ཞིག་ངང་ངམ་ཤུགས་ཀྱིས་བསྐྱིལ་སོང་བས། ང་ཚོས་མོའི་ངུ་
འབོད་བྱེད་པའི་རྣམ་པར་བལྟས་ནས། དེ་ལྟ་དེ་ལྟར་གྲག་མེད་འགུལ་མེད་དུ་ཡུན་རིང་
ལུས།
अळवा
1) ཞན་ཀྲང་ནི་རྫོང་དཔོན་ཏེ་རྒྱ་སྐད་ལྟར་སྒྲ་བསྒྱུར་པ་ཡིན།
(2) ཨ་མདོའི་ཡུལ་ལུང་འགར་འཇིག་རྟེན་གྱི་ཆོས་ལ་མ་ཞུགས་པའི་མོ་གསར་ལ་མེ་ཏོག་བླངས་མེད་པའི་བུ་མོ་ཟེར།
13O



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
།
མཐིལ་བརྡོལ་བའི་འགྱིག་ལྷམ་
ཆ་གཅིག
ཕྱི་དྲོའི་ཉི་འོད་གཉོམ་པོས་རྒྱང་རིང་གི་སྒང་ཁ་དག་ཏུ་འཁྲེང་བའི་ཕྱིར་མིག་འཕེན་
བཞིན་དལ་ལྷོད་ལྷོད་ངང་སྐྱོད་དུས། ངས་མཐིལ་བརྡོལ་བའི་འགྱིག་ལྷམ་དེ་ལས་གང་
རུང་ཞིག་ཕུད་ཅིང་། ལྷམ་མཐིལ་གྱི་ཁུང་བུ་ལས་རྒྱང་ལ་བལྟས། སེར་ལམ་ལམ་གྱི་ཉི་འོད་
ནི་རི་སྒང་གི་རྩེ་མོར་ན་བཟའ་སེར་པོ་ཞིག་གཡོགས་པ་དང་འདྲ་བར་མིག་ལ་མཛེས་ཤིང་
སྡུག་པ་ཞིག་རེད།
ལོ་དེར་ཕ་རྒན་ལགས་སྙུང་གཞི་ལྕི་མོ་ཞིག་གིས་མནར་ཏེ་ལངས་རྒྱུ་མེད་པར་གྱུར་
པས། ཨ་མས་ཡང་ཡང་ཨུ་ཚུགས་བྱས་མཐར་ཕ་རྒན་ལགས་འཐད་ལ་མི་འཐད་ངང་རྫོང་
སྨན་ཁང་དུ་མི་འགྲོ་ཀ་མེད་བྱུང་། སྨན་ཁང་དུ་འགྲོ་བའི་ཞོགས་པ་དེར་ཨ་མས་ཨ་ཅེ་
131



གཡུ་དྲུག་དཀར་དཔེ་ཚོགས།
དང་ངེད་གཉིས་ཀ་ཞོགས་པར་ནམ་ལངས་ཚེ་ཐོག་མར་བསང་མཆོད་བྱེད་དགོས་པ་ནས།
མཚན་མོ་ས་རུབ་ཚེ་རྒྱ་སྒོ་སྲ་མོར་གཏན་དགོས་པའི་བར་ཚོགས་འདུ་ལྟ་བུ་ཞིག་ཚོགས་
རྗེས། ཡང་ཡང་ཕྱི་དྲོའི་ཉི་འོད་བཞིན་ཕྱིར་མིག་འཕེན་གྱིན་ཁྱིམ་མཚེས་ཕུ་བོ་འབྲུག་
འབུམ་ཚང་གི་འདྲུད་འཐེན་འཁོར་ལོ་ནང་བསྡད་དེ། སྡེ་འདབས་ཀྱི་ས་རྡུལ་འདྲེས་མའི་
ལམ་ཀྱོག་དེར་ཞུགས་སོང་བས། དབྱར་ཁ་ཧྲིལ་བོ་དེར་ཨ་ཅེ་དང་ངེད་གཉིས་ཀས་ཆེ་རྒྱུ་
མེད་ལ་ཆུང་རྒྱུ་ཡང་མེད་པའི་ཁྱིམ་དེའི་ལས་ཀ་ཅི་རིགས་ཕྲག་ཏུ་ལེན་དགོས་བྱུང་། །
ང་ཁང་ཀླད་དུ་བུད་དེ་ཕ་མ་གཉིས་ཀྱི་རྒྱབ་གཟུགས་ལ་ཅེར་སྡོད་དུས། ཕ་མ་གཉིས་
ཀྱི་རྒྱབ་གཟུགས་ནི་ངའི་འགྱིག་ལྷམ་གྱི་ཁུང་བུ་ལས་ཇེ་ཆུང་ནས་ཇེ་ཆུང་དུ་གྱུར་ཅིང་།
མཐའ་མར་དེའི་འབུར་ཞིག་གི་རྒྱབ་རོལ་ཏུ་ཡིབ་སོང་། དེ་དུས་ངས་འགྱིག་ལྷམ་གྱོན་ཞིང་
ཁང་ཀླད་ནས་མར་བབས་པ་ཡིན།
ཕ་མ་གཉིས་ཀ་མེད་པའི་དབྱར་ཁ་དེ་ངས་ནམ་ཡང་བརྗེད་མི་སྲིད།
ལོ་དེར་ངེད་ཚང་ལ་དོན་དག་མང་པོ་ཞིག་བྱུང་སོང་།
ཐོག་མར་ངེད་ཚང་གི་ར་ཐོང་ཞིག་གར་སོང་ཆ་མེད་དུ་གྱུར། དགོང་ཁར་ཨ་ཅེ་དང་
ངེད་གཉིས་ཀྱིས་ར་མ་རྣམས་རེ་རེ་བཞིན་བརྩིས་ནས་ལྷས་ལ་འཇུག་དུས། ར་ཐོང་དེ་
མགོ་བོ་ཀྲོག་ཀྲོག་བྱེད་ཀྱིན་ཡང་ཡང་སྣ་སྦྲིད་རྒྱག་པ་ངས་དངོས་སུ་མཐོང་བ་ཡིན། ཡིན་
ཡང་ཞོགས་པར་ར་མ་རྣམས་ལྷས་ནས་སྒོར་ཕུད་དུས། ངེད་ཚང་གི་ར་ཐོང་དེ་སྒོར་འབུད་
རྒྱུ་མ་བྱུང་། ཨ་ཅེས་ར་ཐོང་མེད་པ་མཐོང་བས་མིག་ནས་མཆི་མ་རྡོལ་བཞིན”འུ་ཚང་
གི་ར་ཐོང་གང་དུ་བུད་སོང་ངམ”ཞེས་ཡང་ཡང་འདྲི་བར་བྱེད་ལ། དེ་ནི་ངས་མོར་གསང་
ནས་ར་ཐོང་གང་ཞིག་ཏུ་སྦས་པ་དང་འདྲ། ཐོག་མར་ང་དེ་ལ་གཏན་ནས་ཡིད་མ་ཆེས།
ངའི་སེམས་ལ་མདང་ནུབ་ར་ཐོང་གིས་ད་དུང་མགོ་བོ་ཀྲོག་ཀྲོག་བྱེད་ཅིང་མཆིས་པས།
132



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། -
སྔ་མོར་ར་ཐོང་བོར་འགྲོ་བ་དཔེ་མི་སྲིད་སྙམ་ནས་ར་ཁང་གི་སྒོ་ཆེས་ཆེར་ཕྱེ་ནས་ནང་དུ་
སྐེ་བསྲིངས་ཤིང་ཡང་ཡང་བལྟས་མོད། ར་ཐོང་ནི་དངོས་གནས་གང་ཞིག་ཏུ་འཛུལ་སོང་
བའམ་འཕུར་སོང་བ་བཞིན་རྗེས་ཤུལ་ཙམ་ཡང་མཐོང་རྒྱུ་མི་འདུག
དེ་འདྲ་ཞིག་དཔེ་ག་ལ་སྲིད། ངའི་སེམས་ལ་དེ་ལྟར་དྲན།
གལ་ཏེ་ར་ཐོང་ནི་འབུ་ཞིག་ཡིན་ཚེ་ས་འོག་ཏུ་འཛུལ་སོང་ཟེར་མོད། ཡང་ན་ར་ཐོང་
ནི་བྱ་ཞིག་ཡིན་ན་གནམ་ལ་འཕུར་སོང་ཟེར་མོད། འོན་ཀྱང་ར་ཐོང་ནི་འབུ་མིན་ལ་བྱ་
ཡང་མིན་པར་ར་ཐོང་ཡིན་པས། ར་ཐོང་གནམ་ལ་འཕུར་མི་ནུས་ཤིང་ས་ལ་འཛུལ་ཡང་
མི་སྲིད།
ར་ཐོང་དེ་གང་ཞིག་ཏུ་བུད་སོང་ངམ།
ངས་ཇི་ལྟར་འདང་བརྒྱབ་ཀྱང་ར་ཐོང་གློ་བུར་བོར་བ་དེར་རྒྱུ་མཚན་ཞིག་གཏན་
ནས་མ་རྙེད། །
ད་ལྟ་བསམས་ན། ཕ་མ་གཉིས་ཀ་མེད་པ་ཤེས་པས། སྡེ་བའི་ནང་གི་གསར་བུ་ཁ་
ཤས་ཀྱིས་ངེད་ཚང་གི་ར་ཐོང་བརྐུས་ནས་བཤས་སོང་བ་ཁོ་ཐག་ཡིན་རྒྱུ་རེད། གྲོ་ཞིང་
ཁ་རུ་རྐུན་ཇག་འཕྲོག་གསུམ་དང་མ་རབས་ཀྱི་ལས་ཤིག་སྒྲུབ་མཁན་ཡོད་ཚེ་ཏན་ཏན་
བསོད་ནམས་འབག་བཙོག་ལས་འཆོར་རྒྱུ་མེད། །
འཇིགས་མེད་ཁ་རྐོ་ཚང་གི་ཚོད་རའི་ནང་གི་ཉི་མ་འཁོར་གཅིག་ཀྱང་མ་ལུས་པར་
སྐེ་གཅུས་ནས་ཅུང་མ་འགོར་བར། སྟོབས་ལྡན་སྣ་འབིགས་ཚང་གི་གཡུལ་ཁའི་ནང་གི་གྲོ་
རྩྭ་མེ་ལ་ཤོར་ཏེ་རྩ་མེད་དུ་བཏང་སོང་། །
རྗེས་སུ་དེ་དག་ཚང་མ་བསོད་ནམས་འབག་བཙོག་ཡིན་རྒྱུ་རེད་ཅེས་ཀུན་གྱིས་
མངོན་ལྐོག་གང་རུང་ནས་སྒྲོག་བཞིན་འདུག་པས། ཐེངས་དེར་བསོད་ནམས་འབག་
བཙོག་གིས་ངེད་ཚང་གི་ར་ཐོང་སྟེང་ལ་འདྲེ་ལག་བརྐྱངས་པ་གདོན་མི་ཟ།



ག་དཀར།
གཡུ་དྲུག་དཀར་དཔེ་ཚོགས།
ཕྱི་དྲོ་དེར་ང་སྡེ་འདབས་ཀྱི་རྫིང་བུ་ཁར་འགྲེངས་ཤིང་ལྷམ་ཡ་གཅིག་ཕུད་དེ་ཕྱི་དྲོའི་
ཉི་འོད་འོག་ཕྱོགས་བཞིར་བལྟས་ནས་བསྡད། སྡེ་འདབས་ཀྱི་སྡོང་རའི་ནང་དུ་མགོ་རས་
དམར་པོ་ཞིག་མིག་ལ་འཁྱུག་ཙམ་བྱས་ཤིང་། དེ་ནས་སྡོང་ཕྲུག་མང་པོ་ཚང་ཚིང་དུ་སྐྱེས་
པའི་གསེང་དུ་མི་སྣང་བར་ཡལ་སོང་། ངས་ལག་པ་ཡ་ཐོད་དུ་བཞག་སྟེ་ཉི་འོད་ཀྱི་ཟེར་
མ་ཤིག་ཤིག་ཏུ་འགུལ་བའི་སྡོང་གསེང་དུ་ཅེར་ནས་བསྡད་པ་ན། མགོ་ལ་རྒྱ་ཞྭ་ལྗང་སེར་
གྱོན་པའི་མི་ཞིག་ཀྱང་ངའི་མིག་ལམ་ནས་འཁྱུག་ཙམ་བྱས་སོང་། ངས་མུ་མཐུད་དུ་མིག་
ཧྲིག་གེར་སྡོང་གསེང་དུ་བལྟས་པ་ཡིན། དེ་དུས་སྔོན་དུ་མིག་ལ་འཁྱུག་ཙམ་བྱས་པའི་
མགོ་རས་དམར་པོ་དེ་ཡང་བསྐྱར་ངའི་མིག་ལམ་དུ་མངོན་བྱུང་། མ་གཞི་མགོ་རས་དམར་
པོ་དཀྲིས་པའི་བུད་མེད་དེ་ནི་ཨ་ཅེ་གཡང་འཚོ་རེད། ཨ་ཅེ་གཡང་འཚོས་ཡར་ལྟ་མར་ལྟ་
ལན་འགའ་བྱས་མཐར་སྡོང་གསེང་དུ་ཀན་རྐྱལ་དུ་ཉལ་ཞིང་། རྒྱ་ཞྭ་ལྗང་སེར་གྱོན་པའི་
མི་དེ་ཨ་ཅེ་གཡང་འཚོའི་སྟེང་དུ་ཁ་སྦུབས་སུ་ཉལ་བྱུང་། མི་དེ་ནི་ཨ་ཅེ་ལྷ་འཚོའི་སྐྱེས་པ་
སྟེ་ཕུ་བོ་འབྲུག་འབུམ་རེད། ངའི་སེམས་ལ་ཨ་ཅེ་གཡང་འཚོ་ནི་ཕུ་བོ་ཚེ་རིང་གི་ཆུང་མ་
ཡིན་པས། ཕུ་བོ་འབྲུག་འབུམ་དང་ཨ་ཅེ་གཡང་འཚོ་གཉིས་ཀྱིས་སྡོང་གསེང་དུ་ཅི་ཞིག་
བྱེད་དམ། ངས་དེ་ལྟར་དྲན་པ་ན་ཁོ་ཚོའི་བར་གྱི་འབྲེལ་བ་ནི་སྡོམ་རྒྱ་བཞིན་རྙོག་འཛིང་
ཆེ་བ་ཞིག་སྟེ། ཨ་ཅེ་གཡང་འཚོ་དང་ཕུ་བོ་ཚེ་རིང་། ཕུ་བོ་འབྲུག་འབུམ་དང་ཨ་ཅེ་གཡང་
འཚོ། ཨ་ཅེ་ལྷ་འཚོ་དང་ཕུ་བོ་འབྲུག་འབུམ། ཁོ་ཚོའི་ངོ་གདོང་ངའི་མིག་ལམ་དུ་རེས་
མོས་སུ་འཁོར་བྱུང་
ཕྱི་དྲོ་དེར། ཁོར་ཡུག་ཀུན་ལྡིང་ཞིང་འཇགས། སེར་ལམ་ལམ་གྱི་ཉི་མས་ནུབ་རིའི་
རྩེ་རུ་འཁྲེང་བའི་ཕྱི་མིག་ཡང་ཡང་འཕེན། ཉི་འོད་ཀྱི་འོག་ཏུ་ངས་ཕུ་བོ་འབྲུག་འབུམ་
གྱི་འཕོངས་འཚོས་མཚམས་མེད་དུ་འགུལ་བར་བལྟས་ནས་བསྡད་པ་ཡིན། ཕུ་བོ་འབྲུག་
འབུམ་གྱི་འཕོངས་འཚོས་ལ་ལྡེམ་ཤུགས་ཀྱིས་ཀུན་ནས་ཁེངས་འདུག དེ་དུས་སྡོང་
134



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
གསེང་དུ་ཤིག་ཤིག་འགུལ་བའི་ཉི་འོད་ཀྱི་སྒྲ་ངའི་རྣ་བའི་བུ་གར་ལྷུང་ཡོང་།
སྒྲ་དེ་ལ་དངོས་གནས་བསླུ་བྲིད་ཡ་མེད་ཅིག་ལྡན།
སྒྲ་དེ་ནི་ངའི་སེམས་ངོགས་ནས་བྲག་ཅ་བཞིན་མཆེད་དེ་ལུས་ཡོངས་འདར་ཞིང་
སྐྱོམ་པར་བྱས།
ངས་དེ་ལྟར་བལྟས་སྡོད་དུས། བསོད་ནམས་འབག་བཙོག་གང་ཞིག་ནས་འཇུར་ཡོང་
སྟེ“ལེ”ཟེར་བ་ན། ང་ནི་སྐྲག་སྟེ་གནམ་ལྡིང་ཞིག་བྱས། ང་གནམ་ལྡིང་ཞིག་བྱས་པ་དེས་
རྒྱང་རིང་གི་རི་རྩེར་ཡོམ་ཡོམ་དུ་འགུལ་བའི་ཉི་མ་དང་འགྱིག་ལྷམ་གཉིས་ཀ་དུས་གཅིག་
ཏུ་ཐང་ལ་ཡེར་སོང་། །
ང་སྐད་ཅིག་གི་སྐྲག་སྣང་ལས་ཡོངས་སུ་སད་དུས། བསོད་ནམས་འབག་བཙོག་གིས་
སྐྱག་ཕྲུག་འདིར་ཙི་གུའི་སྙིང་ཙམ་ལས་མི་འདུག”ཟེར་ཞིང་། གདོང་ལ་གཡོ་འཛུམ་
ཞིག་ལངས་ནས་ཧབ་ཆ་དིར་དིར་དུ་བྱས་སོང་། །
ཉིན་དེར། བསོད་ནམས་འབག་བཙོག་གིས་དེ་ལྟར་བཤད་དུས། ཁོའི་ཁ་རླངས་ཁྲོད་
དུ་ཤ་དྲི་ནི་ཐུལ་ལི་ལི་བྱེད། དེ་ནི་ར་ཤའི་དྲི་མ་རེད། ར་ཤའི་དྲི་མ་ཁ་མོ་ཞིག་ངའི་སྣ་
ལམ་དུ་ལྷུག་པོར་ལྡང་འོངས། ར་ཤའི་དྲི་ནི་ང་ལ་ཆ་རྒྱུས་ཡོད་དེ། དེ་ནི་ལུག་ཤ་དང་ཡེ་
ནས་མི་མཚུངས། ར་མ་ནི་ར་སྒོག་ཟ་རྒྱུར་དགའ་བས་ཤ་དྲི་དེ་ཡང་ར་སྒོག་གི་དྲི་མས་
བཟུང་ཡོད། དྲི་མ་ཁ་མོ་དེས་ང་ལ་ངེད་ཚང་གི་ར་ཐོང་ནི་བསོད་ནམས་འབག་བཙོག་
གིས་བརྐུས་ནས་བཤས་པ་དང་། བཤས་ནས་ཟས་སོང་བ་གསལ་འདེབས་བྱེད་པ་དང་འདྲ།
ཡིན་ཡང་བསོད་ནམས་འབག་བཙོག་ཁེར་བོས་ར་ཐོང་ཞིག་ཟོས་ནས་ག་ལ་ཚར།
དེས་ན་ཁོའི་རྐུན་གྲོགས་སུ་ཡིན་ནམ།
ངའི་སེམས་ལ་སྟོབས་ལྡན་སྣ་འབིགས་དང་འཇིགས་མེད་ཁ་རྐོ་སོགས་རེས་མོས་སུ་
ཤར་ཡང་། བསོད་ནམས་འབག་བཙོག་གིས་དགོད་མཚམས་བཞག་སྟེ། ྋསྐྱག་ཕྲུག་ཁྱོད་
135



གཡུ་དྲུག་དཀར་དཔེ་ཚེོགས།
ཀྱིས་ང་དེ་རིང་ཐེངས་དང་པོར་མཐོང་བ་ཡིན་ནམ། ངའི་གདོང་ལ་བལྟས་ནས་མི་ཚར་རྒྱུ་
ཅི་ཞིག་ཡོད་ཟེར་ཞིང་ཅུང་འཚབ་འཚུབ་ཏུ་གྱུར། །
“ཁྱོད་ཀྱིས་ངེད་ཚང་གི་ར་ཐོང་བརྐུས་ནས་བཤས་སོང་བ་མིན་ནམ།”
ངས་བསོད་ནམས་འབག་བཙོག་ལ་སྤོ་འདྲི་ཞིག་བྱས། །
“ཅི་ཟེར། ངས་ཁྱེད་ཚང་གི་ར་ཐོང་བརྐུས་ནས་བཤས་སོང་།”
བསོད་ནམས་འབག་བཙོག་གིས་ང་ལ་དེ་ལྟར་ལྡོག་འདྲི་ཞིག་བྱས་མུར། མུ་མཐུད་
དུ་བཤད་རྒྱུར། “ཁྱོད་ཀྱིས་མི་དཀར་པོའི་མགོ་ལ་ཞྭ་ནག་པོ་མ་བསྐོན”ཟེར།
ཁོའི་ཁ་རླངས་ཁྲོད་འདྲེས་པའི་ཤ་དྲི་དེ་ཡང་བསྐྱར་ངའི་སྣ་ལམ་དུ་ལྡང་འོངས།
"དེས་ན་ཁྱོད་ཀྱི་ཁ་ནང་དུ་ཤ་དྲི་ཐུལ་ལི་ལི་བྱེད་པ་ཅི་ཡིན།”
"ངའི་ཁ་ནང་དུ་ཤ་དྲི་བྲོ་ན་ཁྱེད་ཚང་གི་ར་ཐོང་ངས་བཤས་པ་ཡིན་ནམ།”
བསོད་ནམས་འབག་བཙོག་གིས་ཡང་བསྐྱར་ང་ལ་ལྡོག་འདྲི་ཞིག་བྱས་སོང་།
ཁོའི་སྐད་ཆ་དེས་ང་རང་ཡུད་ཙམ་ལ་དབུགས་རྨེག་གེར་བཏང་།
ངས་བསོད་ནམས་འབག་བཙོག་ལ་ཅི་ཞིག་བཤད་པར་བསམ་བློ་གཏོང་དུས། བསོད་
ནམས་འབག་བཙོག་གིས་ངའི་གདོང་ལ་མཛུ་གུ་འཛུགས་བཞིན་འདི་ལྟར་བཤད་བྱུང་།
སྐྱག་ཕྲུག་ཁྱོད་ཀྱིས་ཁ་ནས་གང་བྱུང་མང་བྱུང་དུ་ཤོད་དང་། ངས་ཁྱོད་ཀྱི་ལྕེ་མ་
བལ་ན་ཁྱོད་ཀྱིས་ལྟོས།།
ཁོས་སྐད་ཆ་དེ་བཤད་སྐབས་གདོང་ཡོངས་དམར་པོར་གྱུར་ཅིང་། ཁ་ནས་ཤ་དྲི་དང་
མཆིལ་ཟེགས་མཉམ་དུ་ངའི་གདོང་ལ་ཆོལ་ཡོང་། བསོད་ནམས་འབག་བཙོག་གིས་ཡང་
བསྐྱར་ངའི་ཐོང་ག་ནས་བཟུང་སྟེ། “དེང་ཕྱིན་ཆད་གཞན་ལ་སྐད་ཆ་འདྲ་མིན་དེའི་
རིགས་ཤོད་དང་། ངས་ཁྱོད་ལ་སྐྱག་པ་འཆོར་དུ་མ་བཅུག་ན་ང་བསོད་ནམས་མིན་པའི་
རྟགས་ཡིན”ཟེར་ཞིང་། ཤུགས་ཀྱིས་ཁེངས་པའི་ལག་པ་ཚི་ལྡིག་དེས་སྐོར་ཐེངས་ཤིག་
136



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
གིས་ང་རང་ཐང་ལ་བསྐྱེལ་བྱུང་བས། ང་ནི་བསོད་ནམས་འབག་བཙོག་ལ་དངོས་གནས་
སྐྲག་པར་གྱུར།
ངའི་ཁ་ནང་དུ་ཤ་དྲི་ཨེ་བྲོ་ཀི”
''བྲོ་ཀི'' །
''བྲོའམ།”
ཁོས་ཡང་བསྐྱར་ལག་པས་ངའི་ཐོང་གར་བཟུང་ཡོང་།
མི་བྲོ… མི་བྲོ་ཀི”
ངའི་ཁ་ནས་སྐྲག་མ་དངངས་ཀྱིས་དེ་ལྟར་ཤོར་སོང་།
''སང་ཕྱིན་ཆད་སྐད་ཆ་དེའི་རིགས་གཞན་ལ་བཤད་རྒྱུ་ཨེ་ཡིན།”
ཁོའི་མ་ཁ་སོ་ཡིས་བཅིངས་ཏེ་ང་ལ་ཅེར་འདུག
''མི་བཤད།
"་དངོས་གནས་མི་བཤད་དམ།”
''མི་བཤད།
སྐྱག་ཕྲུག མར་ལ་སོང་།།
མཚན་མོ་དེར་ང་ཁྱིམ་དུ་ལོག་དུས་ཨ་ཅེས་ད་དུང་ར་ཐོང་བོར་བར་སེམས་ཁྲེལ་བྱེད་
ཀྱིན་འདུག་ཀྱང་། ངའི་སེམས་དང་མིག་ལམ་དུ་ཕྱི་དྲོ་ཉི་འོད་དང་ཆབས་ཅིག་འགུལ་
བའི་ཕུ་བོ་འབྲུག་འབུམ་དང་ཨ་ཅེ་གཡང་འཚོ་གཉིས་ད་དུང་འགུལ་བཞིན་འདུག
ཕ་མ་གཉིས་སྨན་ཁང་དུ་ཕྱིན་ནས་ཡུན་རིང་འགོར་ཡང་ཕྱིར་མ་ལོག་མོད། ཨ་མས་
སྐད་བཏང་ནས་ཨ་ཕའི་ནད་གཞི་ཇེ་དགར་སོང་འདུག་ཟེར་བ་གོ་བས། ཨ་ཅེ་ཚོད་ཚོད་
137



གཡུ་དྲུག་དཀར་དཔེ་ཚོགས།
ལ་དགའ་རྒྱུ་བྱུང་སྟེ ''ཨ་ཕའི་ནད་སངས་དྲགས་སུ་སོང་ན་ཅི་བྱུང་ན་བྱུང”ཟེར་ཞིང་། དེ་
ནས་ཡང་དཀོན་མཆོག་གསུམ་པོ། ངའི་ཨ་ཕའི་ནད་སངས་དྲགས་སུ་འགྲོ་བར་སྨོན”
ཞེས་སྐྱབས་འཇུག་ཞུ་བཞིན་མཆིས། ཨ་ཕའི་ནད་གཞི་ཇེ་དགར་སོང་བར་ང་ཡང་ལོས་
དགའ། ཨ་ཕའི་ནད་གཞི་ཇེ་དགར་སོང་ཚེ་ཕ་མ་གཉིས་ཕྱིར་ཕ་ཡུལ་དུ་ལོག་སྲིད་པས།
ངས་གཞན་གྱི་བརྙས་བཅོས་མྱོང་མི་དགོས། དེ་ལས་ཀྱང་གལ་ཆེ་བ་ནི་ང་ལ་འགྱིག་ལྷམ་
གསར་བ་ཞིག་ཉོ་ཡང་སྲིད།
ང་སྡེ་འདབས་ཀྱི་རྫིང་བུའི་འགྲམ་དུ་འགྲེངས་ཏེ་རྒྱང་རིང་དུ་བསྲིངས་པའི་ལམ་
ཀྱོག་དེའི་ཕྱོགས་སུ་བལྟས་བསྡད་པ་ཡིན། ལམ་ཀྱོག་སྟེང་དུ་ནག་ཐིག་ཅིག་རབ་རིབ་ནས་
ཇེ་གསལ་དུ་སོང་། ནག་ཐིག་དེ་ཇེ་གསལ་ནས་ཇེ་གསལ་དུ་སོང་བ་དང་མཐའ་མར་ནག་
ཐིག་གཉིས་སུ་གྱུར། ངས་ལག་གི་འགྱིག་ལྷམ་དེ་ཐང་ལ་གཡུག་ཅིང་འགྱིག་ལྷམ་གཞན་
པ་དེ་ལག་ཏུ་བཟུང་ནས་བལྟས་པ་ན། འགྱིག་ལྷམ་དེའི་མཐིལ་གྱི་ཁུང་བུ་ནི་སྔོན་མ་ལས་
ཆེ་བས། གྲིབ་གཟུགས་དེ་གཉིས་ཀྱང་སྔོན་མ་ལས་ཇེ་གསལ་དུ་གྱུར། །
ངའི་རེ་སྒུག་གི་མིག་ཟུང་དུ་མངོན་པ་ཨ་ཕ་དང་ཨ་མ་གཉིས་མིན་པར་ཕུ་བོ་ཚེ་རིང་
དང་ཨ་ཅེ་གཡང་འཚོ་གཉིས་རེད། །
ཨ་ཅེ་གཡང་འཚོས་ཉིན་དེར་ང་ལ་ཁྱོད་ཀྱིས་སེམས་ཁྲེལ་བྱ་མི་དགོས། ཁྱོད་ཀྱི་ཨ་
པའི་ནད་གཞི་ཇེ་དགར་སོང་ཡོད་པས། མི་འགྱང་བར་ཕ་མ་གཉིས་ཀ་ཕྱིར་ཡུལ་དུ་ལོག་
སྲིད་ཟེར།
ཨ་ཅེ་གཡང་འཚོའི་གསེར་གྱི་རྣ་ལོང་དེ་ངའི་མིག་ལམ་དུ་སེར་ལམ་ལམ་བྱེད་ལ།
ཨ་ཅེ་གཡང་འཚོའི་འཛུམ་མདངས་ཀྱང་ངའི་མིག་ལམ་དུ་ཁྲ་ལམ་ལམ་བྱེད། ལྷག་ཏུ་ཨ་
རེ་གཡང་འཚོའི་སྐད་ཆ་དེ་ངའི་རྣ་ལམ་དུ་སྙན་ཞིང་འཇེབས་པའི་རོལ་དབྱངས་ཤིག་
དང་མཚུངས།
138



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས་
དབྱར་ཁ་དེར་བྱུང་བའི་དོན་དག་གཞན་ཞིག་ནི། ངེད་ཚང་ལ་བོང་བུ་མ་བུ་གསུམ་
ཡོད། བོང་བུ་མ་བུ་གསུམ་ཡོད་པའི་ཁྱིམ་ཚང་གྲོ་ཞིང་ཁར་མང་པོ་ཡོད་མོད། འོན་ཀྱང་།
ངེད་ཚང་གི་བོང་བུ་མ་བུ་གསུམ་པོ་ལོ་དེའི་དབྱར་ཁའི་མཚན་མོ་ཞིག་ལ་སྤྱང་ལྟོགས་
འགའི་ཁ་ནང་དུ་ལྷུང་སྟེ་བོང་བུ་གཅིག་ལས་མ་ལྷག
ཉིན་དེ་ནི་གཟའ་ཉི་མའི་ཞོགས་པ་ཞིག་སྟེ། ཉི་མ་སེར་ལམ་མེར་གྲོ་ཞིང་ཁའི་རྒྱབ་རི་
དེའི་རི་རྩེ་མཐོ་ས་ཞིག་ནས་འཇུར་ཡོང་། གཟའ་ཉི་མའི་ཞོགས་པ་དེར་ང་ཁོམ་ནས་ལས་
རྒྱུ་ཅི་ཡང་མེད་པས། ང་ཁང་ཀླད་དུ་བུད་དེ་ཡར་ལྟ་མར་ལྟ་བྱེད་དུས། ངས་འགྱིག་ལྷམ་
ཆད་པོ་དེའི་ཞབས་ཀྱི་ཁུང་བུ་ལས་སྔོན་ལ་རྒྱབ་རིའི་རྩེ་ནས་ཉི་མ་དལ་གྱིས་འཇུར་ཡོང་
བ་མཐོང་ཞིང༌། དེ་ནས་སྔགས་རྒན་རིག་འཛིན་གྱིས་རས་ལྭ་དམར་སྨུག་ཅིག་གཡང་
ཤམ་བྱས་ཏེ་བསང་གཏོང་བ་མཐོང་། ངས་མཐོང་སྣེ་ཅུང་ཟད་བརྗེས་པ་ན། བསོད་ནམས་
འབག་བཙོག་གིས་སྒོ་རའི་ནང་དུ་གཅིན་པ་ཤག་སེ་བཏང་རྗེས། མིག་ལ་ཕུར་ཕུར་འགའ་
བྱེད་ཀྱིན་སླར་ཡང་ཁོ་རང་སྔོན་ལ་ཡོང་སའི་ཁང་བ་དེའི་ནང་དུ་འཛུལ་སོང་། དེ་ནས་
མུ་མཐུད་དུ་མཐོང་རྒྱ་ཡངས་པོར་བསྐྱེད་པ་ན། སྡེ་དཔོན་ཚང་གི་སྒོ་ཀླད་ཀྱི་དར་ཤིང་རྩེ་
ལ་སྐྱ་ཀ་ཞིག་བབས་ཏེ་ཅག་ཅག་ཅག་བྱེད་ཅིང་མཆིས། དེ་དུས་ངས་ངེད་ཚང་གི་ཚོད་
རའི་གྱང་སྣ་རུ་ཨ་ཅེས་ཆུ་ཟོ་ཁུར་ནས་འོང་བ་མཐོང་བྱུང་། ང་རང་ཁང་ཀླད་ནས་མར་
འབབ་པར་སྟ་གོན་བྱེད་དུས། ཨ་ཅེས་གཞིས་མའི་ཕྱི་རོལ་ནས་ང་ལ“ཁྱོད་ཀྱིས་ཁང་ཐོག་
ནས་ཡར་མར་འཁོར་ལ་བོང་བུ་གསུམ་པོ་ཨེ་རིག་ལྟོས་དང”ཟེར། །
སྔ་དགོང་མོར་བོང་བུ་མ་བུ་གསུམ་པོ་ང་དང་ཨ་ཅེ་གཉིས་ཀྱིས་ཤར་འཚོལ་ནུབ་
འཚོལ་ཞིག་བྱས་ཀྱང་མ་རྙེད། མཇུག་ཏུ་ཨ་ཅེས་ང་ལ“དོ་ནུབ་གཅིག་པུར་ཅི་སྐྱོན། སང་
ཉིན་ཁྱོད་ཀྱིས་ལྟོས། བོང་བུ་མ་བུ་གསུམ་པོ་བཙལ་མི་དགོས་པར་རང་ཤུགས་སུ་རང་
ཡུལ་བསྙེགས་ནས་འོངས་པ་ཁོ་ཐག་ཡིན། བོང་བུ་མ་བུ་གསུམ་པོར་ཡུལ་ནས་སྐྱིད་དམ་
139



གཡུ་དྲུག་དཀར་དཔེ་ཚོགས།
སྒོ་ནས་སྐྱིད་པ་ཚོད་ལྟ་ཞིག་བྱ་རུ་ཆུགས”ཟེར་མོད། དོན་དུ་ཨ་ཅེ་ཡིས་བོང་བུ་གསུམ་པོ་
མ་ཡོང་བར་སེམས་ཁྲེལ་བྱེད་ཀྱིན་པ་གདོན་མི་ཟ། རྒྱུ་མཚན་ནི་མཚན་མོ་དེར་ཨ་ཅེ་ལ་
གཉིད་སྐྱིད་པོ་ཞིག་མ་ཁུགས། མོས་ཞག་གང་བོར་དངན་པ་གཅིག་འཕྲོར་གཅིག་འཐེན་
པར་བྱེད། །
ངས་ལྷམ་ཕུད་ནས་ཡར་མར་ལྟ་དུས། ཨ་ཅེ་བཙན་གྱིས་དགོད་ཙམ་བྱེད་ཅིང་། “ཁྱོད་
ཀྱི་རྒྱང་མཐོང་ནང་ཅི་ཞིག་ཤར་བྱུང་ཞེས་དྲིས་བྱུང་།
ཏག་ཏག་སྐབས་དེར། ངའི”རྒྱང་མཐོང”ནང་དུ་དངོས་གནས་ཅི་ཞིག་ཤར་བྱུང་སྟེ།
གྲོ་ཞིང་ཁའི་ལབ་ཙེ་ཡོད་པའི་སྡེ་གཉའི་ཉག་ཁིས་དེའི་ཕྱོགས་སུ་རྒོད་པོ་འགས་དལ་བྲེལ་
མེད་པར་ལྡིང་སྐོར་བྱེད་ཅིང་། རིམ་བཞིན་རིམ་བཞིན་རྒོད་པོ་རྣམས་རྡེའུ་འབུམ་མང་པོ་
སྤུངས་ཡོད་པའི་གསེང་གང་ཞིག་ཏུ་བབས་སོང་།
ཨ་ཅེ་ཡིས་ངས་ཕྱོགས་གཅིག་ཏུ་འགུལ་མེད་དུ་བལྟས་སྡོད་པ་མཐོང་བས། གདོང་
ལ་འཛུམ་ཞིག་ལངས་ཏེ“ཅི་རེད། བོང་བུ་གསུམ་པོ་ཁྱིམ་ལ་ལོག་བཞིན་པ་མིན་ནམ་
ཟེར། ངས་ཉག་ཁིས་ཕྱོགས་སུ་མུ་མཐུད་དུ་བལྟས་པ་ན་རྡོ་འབུམ་གྱི་གསེང་དུ་བྱ་རྒོད་
རྣམས་ཡར་ལྡིང་མར་ལྡིང་བྱེད་ཀྱང་། ས་བབ་ཀྱི་དབང་གིས་བྱ་རྒོད་རྣམས་ཡར་ལྡིང་
དུས་ངའི་མིག་ལམ་དུ་མངོན་ནའང་། མར་འབབ་དུས་ངའི་མཐོང་ལམ་དུ་མངོན་ཐབས་
བྲལ། ངས་དེ་ལྟར་ཡུན་རིང་བོར་བལྟས་པ་ན་བྱ་རྒོད་རྣམས་ཡར་ལྡིང་མར་ལྡིང་བྱེད་པ་
ལས་ཅི་ཡང་མཐོང་མ་སོང་། སྐབས་དེར་ཨ་ཅེས་ཡང་བསྐྱར་སྐད་བརྒྱབ་བྱུང་ཁྱོད་འོན་པ་
ཡིན་ནམ། ཁྱོད་ཀྱིས་ཅི་ཞིག་མཐོང་སོང”ཟེར། ངས་ཨ་ཅེ་ལ་རང་གི་མཐོང་བ་རྣམས་ཇི་
བཞིན་དུ་བཤད་པ་ན། ཨ་ཅེས་ང་ལ་མུ་མཐུད་དུ་བོང་བུ་གསུམ་པོ་ཨེ་རིག་ལ་ལྟོས”ཞེས་
བཤད་རྗེས་ཁྱ་མ་ཤོག་གཅིག་གྲུ་ཁུག་ཏུ་བཟུང་ནས་ཐབ་ཚང་དུ་ཕྱིན་སོང་། །
ང་ནི་དེ་ལྟར་ཁང་ཀླད་དུ་བུད་དེ་ཉག་ཁིས་ཕྱོགས་སུ་བལྟས་ཀྱང་། བྱ་རྒོད་དེ་ཚེ་ལས་
14O



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། །
......ཉན།
གཞན་གང་ཡང་མ་མཐོང་བས། ངས་ལྷམ་ཆད་གོན་ནས་མར་འབབ་རྩིས་བྱེད་དུས། ཨ་ཅེ་
འཚབ་འཚུབ་ངང་ཐབ་ཚང་ལས་ཕྱི་རུ་བརྒྱུགས་ཡོང་སྟེ་བྱ་རྒོད་ལས་གཞན་ཅི་ཡང་མེད་
དམ”ཟེར། ངས་མགོ་བོ་གཡུག་གཡུག་བྱེད་བཞིན་ཤིང་སྐས་ལས་མར་འབབ་དུས། ཨ་ཅེ་
ལ་ཡང་བསྐྱར་ཅི་ཞིག་བྱུང་སོང་བ་བཞིན་གདོང་གི་རྣམ་འགྱུར་ནི་འཚུབ་སྣང་ཞིག་གིས་
བཟུང་འདུག དེ་ནས་ལག་ཏུ་བཟུང་བའི་ཟངས་དེམ་དེ་ཐང་ལ་ཁྲོག་གེར་གཡུགས་ཏེ་ཕྱི་
ལ་བརྒྱུགས་སོང་། ཟངས་དེམ་གྱི་ཁྲོག་སྒྲ་དེ་ནི་ང་ལ་བཏང་བའི་ཉེན་བརྡ་ཞིག་དང་འདྲ་
སྟེ། ཞོགས་པའི་མཁའ་དབུགས་ཁྲོད་དུ་དུས་ཡུན་རིང་བོ་ཞིག་ལ་ཁྲོག་སྒྲ་དེ་ཁྱབ་འདུག
ང་ཡང་ཟང་ཟིང་དུ་གྱུར་ཏེ་སྐས་རྐང་སྟེང་ནས་མཆོང་མ་ལྡིང་གིས་སར་བབས་ཏེ་ཨ་ཅེའི་
རྗེས་བསྙེགས་པ་ཡིན།
ཨ་ཅེ་ལགས་ཡང་བསྐྱར་ངའི་མིག་ལམ་དུ་མངོན་དུས། གདོང་ནི་ཁྲག་གིས་བཙོས་
པ་བཞིན་དམར་པོ་དམར་རྐྱང་དུ་གྱུར་ཅིང་། ཁ་གདངས་མིག་ཅེར་གྱིས་འཇིམ་སྐུ་ཞིག་
བསླངས་པ་དང་མཚུངས།
ཨ་ཅེ་ལ་ཅི་ཁག་སྟེ། མིག་མདུན་གྱི་ཡོད་ཚད་ཀྱིས་ང་ཡང་ཧ་ལས་ཧང་སངས་སུ་
བཏང་སོང་། དེ་དུས་ཨ་ཅེའི་མིག་ལས་མཆི་མ་ཐིག་ཕྲེང་འགའ་ཤུར་ཤུར་དུ་བརྡོལ་བྱུང་།
སྔ་དགོང་མོར་བོར་སོང་བའི་བོང་བུ་གསོན་པོ་གསུམ་པོ་བོང་བུ་ཤི་བོ་གསུམ་བཞིན་
གཡས་སྐྱེལ་གཡོན་སྐྱེལ་བྱས་འདུག བྱ་རྒོད་རྣམས་ཀྱིས་བོང་བུ་གསུམ་པོའི་སྟེང་ནས་
ཡར་ལྡིང་མར་ལྡིང་བྱེད་ཀྱིན་ཤ་རྡོག་ཤ་རྡོག་བྱས་ནས་གཅོད་ཅིང་མཆིས། དེ་དུས་ངས་
ཐང་ནས་རྡོ་ཞིག་བཏུས་ཏེ་བྱ་རྒོད་ཀྱི་སྟེང་དུ་བརྒྱབ་པ་ན། ཨ་ཅེ་ཡང་གློ་བུར་སད་པ་ལྟར་
ཨག་རིང་ཞིག་འདེབས་ཀྱིན་ཐང་ནས་རྡོ་བཏུས་ཤིང་བྱ་རྒོད་ཀྱི་ཕྱོགས་སུ་རྒྱག་ཞོར་སྨྱོན་
པ་བཞིན་བརྒྱུགས་སོང་། བྱ་རྒོད་རྣམས་ཀྱིས་ཨ་ཅེ་དང་ངེད་གཉིས་མཐོང་བས་འཐད་
ལ་མི་འཐད་ངང་སྔོན་ལ་ཕར་ལྡིང་ཚུར་ལྡིང་བྱས་ཏེ་མཐོ་ས་ཞིག་ཏུ་བབས་ཤིང་། མཐའ་
141



གཡུ་དྲུག་དཀར་དཔེ་ཚོགས།
མར་གཤོག་རྡེབ་བྱེད་བཞིན་རྒྱང་ལ་འཕུར་སོང་།
ང་དང་ཨ་ཅེ་གཉིས་ཀ་བོང་བུ་མ་བུ་གསུམ་པོའི་འཁྲིས་སུ་སླེབས་དུས། བོང་མ་དང་
བོང་ཕྲུག་ཆེ་བ་གཉིས་སྔར་ནས་ཤི་འདུག་ལ། བོང་ཕྲུག་ཆུང་བས་འཕག་ཙམ་བྱེད་ཅིང་
མིག་ཟུང་རིག་རིག་ངང་ངེད་གཉིས་ལ་ཅེར་བྱུང་། ངས་བོང་ཕྲུག་གི་མགོ་ལ་རེག་བཞིན་
ལུས་ཡོངས་ལ་བལྟས་དུས། བོང་ཕྲུག་གི་སྒྱིད་པའི་སྟེང་ནས་ཤ་ལེབ་མོ་ཞིག་སྔར་ནས་
བཅད་ཚར། དེ་དུས་སྡེ་བའི་ནང་གི་མི་རྒན་སྐོར་ཞིག་སླེབས་བྱུང་། མི་དེ་དག་གི་ཁྲོད་
དུ་ཕུ་བོ་འབྲུག་འབུམ་དང་ཚེ་རིང་གཉིས་ཀྱང་འདུག ཁོ་ཚོས་ང་དང་ཨ་ཅེ་གཉིས་ལ་
སེམས་གསོ་བྱེད་བཞིན་བོང་ཕྲུག་གི་སྐྱིད་པར་རས་ཐུམ་བརྒྱབ་ཅིང་། དེ་ནས་བོང་ཕྲུག་
ཁུར་རོགས་བྱས་ནས་ངེད་ཚང་དུ་བསྐྱལ། བོང་བུ་གཉིས་བསད་སོང་ནའང་། བོང་ཕྲུག་
དེ་སྤྱང་ཀིའི་ཁ་ནས་ཐར་བས་ང་ཤིན་ཏུ་དགའ་བྱུང་། རྗེས་སུ་བོང་ཕྲུག་གི་རྨ་ཁ་རིམ་གྱིས་
སོས་ཏེ་དྲག་སོང་ནའང་། སྐྱིད་པའི་ནང་དུ་ཁ་ཤོ་ཞིག་ཡོད་པས། སྡེ་མི་ཀུན་གྱིས་ཁྱེད་
ཚང་གི་བོང་ཕྲུག་སྐྱིད་ཤོ་ཞེས་མིང་ཞིག་བཏགས་སོང་།
རྫིང་བུའི་འགྲམ་དེ་ནས་སྡེ་འདབས་ཀྱི་ལམ་ཀྱོག་སྟེང་བལྟས་ཚེ། ལམ་ཀྱོག་དེ་ནི་
ལག་མཐིལ་དུ་བླངས་ཡོད་པ་དང་འདྲ། ངས་འགྱིག་ལྷམ་བཟུང་ནས་སྡེ་བའི་གྲུ་ག་སོ་སོར་
ཕྱིན་མྱོང་མོད། རྫིང་བུའི་འགྲམ་བཞིན་མཐོང་ལམ་ཡངས་ས་ཞིག་གཏན་ནས་མ་རྙེད།
དེ་ནི་ང་དང་འགྱིག་ལྷམ་གཉིས་ཀྱི་གསང་བ་སྟེ། གསང་བ་དེ་ང་དང་འགྱིག་ལྷམ་གཉིས་
ལས་གཞན་སུས་ཀྱང་ཤེས་མི་སྲིད།
སྡེ་འདབས་ཀྱི་རྐང་ལམ་སྟེང་འདྲུད་འཐེན་འཁོར་ལོ་ཞིག་ཁྲོག་སྒྲ་པང་སྒྲ་དང་
བཅས་གྲག་བཞིན་འོང་གིན་འདུག འདྲུད་འཐེན་འཁོར་ལོ་ཁྲོག་སྒྲ་པང་སྒྲ་གྲག་བཞིན་
འོང་བ་དང་། ལམ་ཀྱོག་སྟེང་དུ་ས་རྡུལ་རིམ་པ་ཞིག་འཕྱུར་བྱུང་བས་འདྲུད་འཐེན་
འཁོར་ལོའི་སྟེང་གི་མི་དེ་སུ་ཡིན་པ་མཐོང་ཐབས་བྲལ། ཡིན་ཡང་འདྲུད་འཐེན་འཁོར་
142



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
སྒྲི
ལོ་སྐོར་མཁན་ནི་ང་ཚོའི་སྡེ་བར་ཕུ་བོ་འབྲུག་འབུམ་ལས་ཡོད་མི་སྲིད་པས། ལམ་ཀྱོག་ས་
རྡུལ་གྱིས་གཡོགས་བྱུང་ནའང་ཕུ་བོ་འབྲུག་འབུམ་གྱི་གདོང་རིས་ངའི་སེམས་སུ་ཝ་ལེར་
ཡིན། །
འདྲུད་འཐེན་འཁོར་ལོ་ངའི་འགྱིག་ལྷམ་མཐིལ་རྡོལ་གྱི་ཁུང་བུའི་ནང་དུ་ཏན་སེ་
བསྡད་བྱུང་། ས་རྡུལ་དག་རིམ་གྱིས་དྭངས་ཤ་ལེར་སོང་བ་དང་འདྲུད་འཐེན་འཁོར་ལོའི་
འཁོར་སྒམ་ཡང་མིག་ལམ་དུ་གསལ་བོར་ཤར། ཡིན་ནའང་འདྲུད་འཐེན་འཁོར་ལོའི་
འཁོར་སྒམ་ནང་དུ་ང་ལ་མཁོ་བའི་ཕ་མ་གཉིས་ཀ་མི་འདུག
ཕུ་བོ་འབྲུག་འབུམ་གྱིས་འདྲུད་འཐེན་འཁོར་ལོའི་འཁོར་སྒོག་ཏན་སེ་བསྒགས་རྗེས་
ང་ལ་ལག་གཡུག་བྱེད་ཀྱིན་འདུག
ངས་འགྱིག་ལྷམ་རྐང་མགོར་གྱོན་ཏེ་ཕར་བརྒྱུགས་པ་ཡིན། ཕུ་བོ་འབྲུག་འབུམ་གྱིས་
ང་ལ“ཕ་མ་གཉིས་ལ་སེམས་ཁྲེལ་བྱ་དགོས་པ་མ་རེད། རང་གིས་སློབ་སྦྱོང་ལ་ཧུར་བརྩོན་
བྱོས”ཟེར་ཞིང་། གློ་ཁུག་ལས་ཀ་ར་དབུགས་རྒྱག་ལེབ་མོ་གཉིས་བླངས་ཏེ་ང་ལ་བྱིན་རྗེས་
ངའི་མགོར་བྱིལ་བྱིལ་ཞིག་བྱེད་ཅིང་། དེ་ནས་འདྲུད་འཐེན་འཁོར་ལོའི་ནང་དུ་བུད་དང་
ཡུལ་ལ་འགྲོ་ཟེར། །
ང་རང་འདྲུད་འཐེན་འཁོར་ལོའི་ནང་བུད་ཅིང་། ཀ་ར་དབུགས་རྒྱག་ལྡོད་ཀྱིན་ཡུལ་
ལ་ལོག་པ་ཡིན།
གྲོ་ཞིང་ཁའི་དོན་དག་ཡོད་ཚད་ནི་ངའི་འགྱིག་ལྷམ་གྱི་ཁུང་བུའི་ནང་དུ་འབྱུང་
བཞིན་པ་འདྲ་སྟེ། ཉིན་ཞིག་ངས་བོང་ཕྲུག་སྐྱིད་ཤོ་ཁྲིད་ཅིང་ལྷམ་ཆད་ཀྱི་ཁུང་བུ་ལས་
རྒྱང་ལ་ལྟ་དུས། ཕུ་བོ་ཚེ་རིང་གིས་བསོད་ནམས་འབག་བཙོག་ལ་རྡོག་ཐོས་གཞུས་བཞིན་
འདུག ངས་འགྱིག་ལྷམ་གྱི་ཁུང་བུ་ལས་ཞིབ་ཏུ་བལྟས་པ་ན། བསོད་ནམས་འབག་
143



གཡུ་དྲུག་དཀར་དཔེ་ཚོགས།
བཙོག་ནི་ཐང་དུ་འགྱེལ་འདུག་ལ། ཕུ་བོ་ཚེ་རིང་གིས་བསོད་ནམས་འབག་བཙོག་གི་
ཐག་གི་དབང་གིས་ཕུ་བོ་ཚེ་རིང་གི་སྐད་ཆ་ངས་ཅི་ཡང་གོ་མ་སོང་། ཕུ་བོ་ཚེ་རིང་གིས་
བསོད་ནམས་འབག་བཙོག་གི་འཕོངས་མགོར་རྡོག་ཐོས་ཤུགས་ཀྱིས་ཐེངས་ཤིག་བརྒྱབ་
ན། བསོད་ནམས་འབག་བཙོག་འཕག་འཚག་རེ་བརྒྱག་པས་ཉི་འོད་ཀྱི་འོག་ཏུ་ས་རྡུལ་
ལང་ལོང་བྱེད། ངའི་སེམས་ལ་བསོད་ནམས་འབག་བཙོག་ལ་ཁྲིགས་སེ་ཡོད་སྙམ་བྱུང་།
བསོད་ནམས་འབག་བཙོག་ནི་ང་ཚོ་བྱིས་པ་ཚོའི་ཁྲོད་དུ་རྒྱལ་པོ་ཡིན་པས། ང་ཚོ་སུས་
ཀྱང་ཁོར་ངོ་ཡ་བྱེད་ཕོད་མཁན་མེད། ཕུ་བོ་ཚེ་རིང་གིས་བསྟུད་མུར་བསོད་ནམས་འབག་
བཙོག་གི་འཕོངས་མགོར་རྡོག་ཐོས་ཤུགས་ཀྱིས་ལན་འགའ་བརྒྱབ་མཐར་གདོང་ལ་
མཛུབ་མོ་བསྐོར་ནས་ཅི་ཞིག་བཤད་བཤད་རྗེས་བུད་སོང་།
རྗེས་སུ་སྟོབས་ལྡན་སྣ་འབིགས་ཀྱིས་བཤད་ན། དེ་ནི་བསོད་ནམས་འབག་བཙོག་
ལན་པ་མིན་པར་ཕུ་བོ་འབྲུག་འབུམ་ལན་པ་རེད་ཟེར། ངའི་སེམས་ལ་ཕུ་བོ་འབྲུག་
འབུམ་ལན་ཚེ་བསོད་ནམས་འབག་བཙོག་ལ་གཅར་རྡུང་བྱ་དགོས་དོན་ཅི་ཡོད་སྙམ།
སྟོབས་ལྡན་སྣ་འབིགས་ཀྱིས་ང་ལ“ཁྱོད་ཀྱིས་ཅི་ཡང་ཤེས་ཀྱིན་མི་འདུག”ཟེར། །
ཅི་ཞིག་ཤེས་ཀྱིན་མི་འདུག”ངས་ཁོའི་སྐད་ཆ་དེའི་ནང་དོན་གཏན་ནས་མ་གོ
སྟོབས་ལྡན་སྣ་འབིགས་ཀྱིས“ཕུ་བོ་ཚེ་རིང་ཚང་གི་དོན་གྲུབ་དེ་སུ་ལ་རིག་གམ”ཟེར།
ངས”དེར་འབྲེལ་བ་ཅི་ཞིག་ཡོད་”ཅེས་དྲིས།
སྟོབས་ལྡན་སྣ་འབིགས་ཀྱིས་“དེར་འབྲེལ་བ་ལོས་ཡོད། ཕུ་བོ་ཚེ་རིང་གིས་བསོད་
ནམས་འབག་བཙོག་ལ་གཅར་རྡུང་བྱེད་དོན་དེ་རེད”ཟེར།
སྟོབས་ལྡན་སྣ་འབིགས་ཀྱི་སྐད་ཆ་དེ་ངས་ཅིས་ཀྱང་མ་གོ
སྟོབས་ལྡན་སྣ་འབིགས་ཀྱིས“ཁྱོད་འདི་མི་ཇི་འདྲའི་རིག་རྟུལ་ཞིག་རེད། དོན་
144



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
།
འགྲུབ་དེ་ཕུ་བོ་འབྲུག་འབུམ་ལ་མི་རིག་གམ”ཟེར།
ངའི་སེམས་ལ་དོན་འགྲུབ་དང་ཕུ་བོ་འབྲུག་འབུམ་གཉིས་རེས་མོས་སུ་འཁོར་བ་ན།
དོན་འགྲུབ་དེ་དངོས་གནས་ཕུ་བོ་འབྲུག་འབུམ་ལ་རིག་པ་འདྲ།
ངས”དེ་ངོ་མ་རིག་པ་འདྲ་ཞེས་བཤད།
སྟོབས་ལྡན་སྣ་འབིགས་ཀྱིས“ཅི་ཞིག་རིག་པ་འདྲ། དཔར་བཞག་ཡོད་པ་མི་རིག་
གམ”ཟེར།
ཁོས་ང་ལ་ཨ་ཅེ་གཡང་འཚོ་ནི་ཕུ་བོ་འབྲུག་འབུམ་གྱི་གནའ་གྲོགས་ཡིན་པ་རེད།
དོན་འགྲུབ་ནི་ཕུ་བོ་ཚེ་རིང་གི་བུ་མིན་པར་ཕུ་བོ་འབྲུག་འབུམ་གྱི་བུ་ཡིན་པ་དང་། བསོད་
ནམས་འབག་བཙོག་གིས་ཀུན་ལ་དེ་ལྟར་འུར་བས་ཕུ་བོ་ཚེ་རིང་གིས་ཁོར་གཅར་རྡུང་
བྱས་པ་རེད་ཟེར། །
དེ་དུས་ངའི་མིག་ལམ་དུ་ཡང་བསྐྱར་རྒྱ་ཞྭ་ལྗང་སེར་གྱོན་པའི་ཕུ་བོ་འབྲུག་འབུམ་
དང་། མགོ་རས་དམར་པོ་དཀྲིས་པའི་ཨ་ཅེ་གཡང་འཚོ་གཉིས་འཁྱུག་ཙམ་བྱས་བྱུང་།
ད་ལྟ་བསམས་ན། ངའི་ལྷམ་ཆད་མཐིལ་བརྡོལ་དེས་ངའི་ཆུང་དུས་ཀྱི་ལོ་ཟླར་
དགའ་སྐྱོའི་ཚོར་བ་མང་ཙམ་བྱིན་མྱོང་།
ང་རང་སྡེ་འདབས་ཀྱི་སྡོང་རར་ཕྱིན་ཞིང་། དེ་སྔ་ཕུ་བོ་འབྲུག་འབུམ་དང་ཨ་ཅེ་
གཡང་འཚོ་གཉིས་ཉལ་ས་དེར་ཕྱིན་ནས་ཁོ་གཉིས་ཀྱི་ཁ་མལ་དུ་ཉལ་བ་ན། སྣང་བ་
ཞིག་ལ་ང་རང་སྡོང་རའི་ནང་ཉལ་མེད་པར་ཨ་ཅེ་གཡང་འཚོའི་སྟེང་དུ་ཉལ་ཡོད་པ་
འདྲ། ངས་ལག་པ་ཡ་གཅིག་གིས་ལྷམ་ཆད་བཟུང་ནས་མཁའ་ལ་བལྟས་ཤིང༌། ལག་པ་
ཡ་གཅིག་གིས“ནེ་ནེ་ བཟུང་ནས་ཡང་ཡང་བྱུགས་པ་ཡིན། ངའི་ལྷམ་ཆད་ཀྱི་ཁུང་
བུ་ལས་མཐོང་བའི་ནམ་མཁའ་ཡོ་ཙམ་ཡོ་ཙམ་བྱེད་ལ། མཁའ་ངོགས་སུ་འབྱར་བའི་ཉི་
145



གཡུ་དྲུག་དཀར་དཔེ་ཚོགས།
མ་ཡང་ཡོ་ཙམ་ཡོ་ཙམ་བྱེད། ངའི་ཁ་ནས“ཨ་ཅེ་གཡང་འཚོ" ''ཨ་ཅེ་གཡང་འཚོ”ཞེས་
སྒྲོག་བཞིན་ལག་པ་ཡ་གཅིག་གི་འགུལ་ཚད་ཇེ་མགྱོགས་སུ་བཏང་བ་དང་བསྟུན་ནས།
ནམ་མཁའ་དང་ཉི་མའི་ཡོ་ཚད་ཀྱང་ཇེ་མགྱོགས་སུ་སོང་། མཐའ་མར་ངའི་ལག་པ་ཏན་
སེ་བསྡད་པ་དང་ཏར་ཙམ་ལ་ནམ་མཁའ་དང་ཉི་མ་ཡང་ངའི་མཐོང་ལམ་ནས་བོར་སོང་།
ནམ་མཁའ་དང་ཉི་མ་ངའི་མཐོང་ལམ་དུ་ཡང་བསྐྱར་གསལ་གྱི་ལེར་མངོན་དུས། ངའི་
འདོམ་བར་ཧྲིལ་བོ་ནེམ་ཤིག་ཤིག་བྱེད།
ང་རང་སྡོང་རའི་ཕྱི་ལོགས་སུ་བུད་ཅིང་། རྐ་ཆུ་ཕྲ་མོ་དེ་དེད་ནས་ཁྱིམ་དུ་ལོག་སྐབས།
ངའི་ལྷམ་གྱི་ཁུང་བུ་ལས་མགོ་རས་དམར་པོ་ཞིག་མངོན་བྱུང་། མགོ་རས་དམར་པོ་གཅུད་
མཁན་དེ་ནི་ཏག་ཏག་ཨ་ཅེ་གཡང་འཚོ་རེད། ཨ་ཅེ་གཡང་འཚོས་ཆུ་རྐའི་སྟོད་རྒྱུད་དུ་
ལྭ་བ་འཁྱུད་བཞིན་འདུག མོ་མཐོང་བས་ངའི་ངོ་གདོང་ཚ་བེར་བེར་དུ་གྱུར། མོས་གྱོན་
པ་ལག་པས་ཕུར་དུས་ལྦུ་བ་མང་པོ་ཆུ་ཁར་གཡེང་སྟེ་ངའི་ཕྱོགས་སུ་ཁུར་ཡོང་། ལྦུ་བ་དེ་
དག་ནི་ཨ་ཅེ་གཡང་འཚོའི་མཉེན་ཞིང་འཇམ་པའི་ལག་བར་ནས་འཕྱུར་ཡོང་བ་རེད།
སྙིང་ཉེ་བའི་ལྷུ་བ་དེ་དག་ལ་ལྷམ་གྱི་ཁུང་བུ་ལས་ལྟ་དུས། ལྦུ་བ་དེ་དག་གི་སྟེང་དུ་ལྷམ་
གྱི་བུ་ག་ལས་ཨ་ཅེ་གཡང་འཚོར་ལྟ་བའི་བྱིས་པ་ཞིག་གི་གཟུགས་བརྙན་བབས་འདུག
ངས་དེ་ལྟར་ལྷམ་གྱི་བུ་ག་ལས་ཨ་ཅེ་གཡང་འཚོར་བལྟས་བསྡད་ཀྱང་། ཨ་ཅེ་གཡང་
འཚོས་ལྷམ་གྱི་བུ་ག་ལས་མོར་ལྟ་མཁན་གྱི་ང་ལ་མཉམ་འཇོག་གཏན་ནས་མ་བྱུང་།
དེ་ནི་གཟའ་པ་སངས་ཀྱི་ཉིན་ཞིག་སྟེ། ཉིན་གང་གི་སློབ་ཐུན་མཐའ་མ་རྫོགས་རྗེས།
ང་རང་ཉིན་དེའི་རེས་མོས་པར་འཁེལ་ཡོད་པས། ངས་ཐང་གི་རྐུབས་སྟེགས་མ་ལུས་
སྒྲོག་ཙེ་སྟེང་རེ་རེ་བཞིན་བཞག་ཅིང་། དེ་ནས་སྡུད་མ་ཟད་པོ་དེ་ལག་ཏུ་བཟུང་ནས་སློབ་
ཁང་ནང་ཕྱགས་དུས། སློབ་གྲོགས་འཇིགས་མེད་ཀྱི་སྒྲོག་ཙེའི་འོག་ཏུ་ཞ་སྨྱུག་ཅིག་ལྷུང་
146



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
་
འདུག་པ་མཐོང་། ང་རང་སྒྲོག་ཙེ་འོག་ཏུ་འཛུལ་ནས་ཞ་སྨྱུག་འཐུས་པ་ཡིན། དེ་དུས་ངའི་
རྒྱབ་ཕྱོགས་སུ་རྩེད་མོར་རོལ་བའི་སྒྲོལ་མ་དང་དབང་མོ་གཉིས་ཀྱིས་ངའི་ལྷམ་མཐིལ་གྱི་
ཁུང་བུ་མཐོང་སོང་བ་འདྲ། མོ་གཉིས་ཀྱིས་ང་ལ་བལྟས་ནས་དགོད་ཀྱིན་ཤབ་ཤུབ་ཏུ་ཅི་
ཞིག་བཤད་ཀྱིན་འདུག ཐོག་མར་ངས་དེ་ལ་མཉམ་འཇོག་མ་བྱུང་མོད། མོ་གཉིས་ཀྱིས
“འགྱིག་ལྷམ་བརྡོལ་འདུག་དང་། ལྷམ་མཐིལ་དུ་ཁུང་བུ་ཆེན་པོ་ཞིག་འདུག་” སྤྲང་
ཕྲུག་ཅིག་དང་འདྲ་” སོགས་གཏམ་ཤབ་ཤུབ་མང་པོ་ཞིག་ལབ་པ་ངའི་རྣ་བར་ལྷུང་བ་དང་།
ངའི་སེམས་ཀྱི་ག་ཤེད་ཅིག་ཏུ་རྡོག་རྡོག་ཅིག་ཆེ་རུ་སྦོས་པ་དང་འདྲ་བྱུང་། ང་བསམ་
བཞིན་མ་ཡིན་པར་སྒྲོག་ཙེའི་འོག་ནས་མྱུར་མོར་ཡར་ལངས། ཡིན་ནའང་ང་ངོ་ཚ་སྟེ་
ངོ་གདོང་ཚ་ལམ་ལམ་བྱེད་ཅིང་། དེ་ལས་ཀྱང་ངའི་རྩིས་ཐང་མཐེ་བོང་ཙམ་པོར་དེ་ལྟར་
ཕོག་ཐུག་ཐེབས་པས། ང་ནི་ཁུང་བུ་ཞིག་ཡོད་ཚེ་དེར་འཛུལ་སོང་ན་ཅི་མ་རུང་སྙམ་བྱུང་།
ཕྱི་དྲོ་དེར། ངའི་རི་མགོའི་ཉི་མར་ལྟ་སྤྱད་ཀྱི་ལྷམ་དེས། ངའི་སྡེ་འདབས་ཀྱི་གྲམ་ཆུར་
ལྟ་སྤྱད་ཀྱི་ལྷམ་དེས། ངའི་འཕྲུལ་སྣང་མཐའ་དག་ལ་གཤོག་པ་འཛུགས་སྤྱད་ཀྱི་ལྷམ་དེས
.. འགྱིག་ལྷམ་ཆད་པོ་དེས་ང་རང་དེ་ལྟར་ངོ་ཚར་གཏད་སོང་།
སློབ་གྲྭ་གྲོལ་རྗེས། ང་རང་སློབ་གྲོགས་ཀུན་ལས་སྔ་བ་སྔོན་མ་བྱས་ཏེ་ཕྱི་རོལ་ཏུ་
བརྒྱུགས་ཤིང་། རང་གཅིག་པུ་གོམས་ལོབས་ལྟར་སྡེ་འགྲམ་གྱི་རྫིང་བུ་ཁར་ཕྱིན་ཏེ་སྔོན་
ལ་ཡིད་ཚིམས་པ་ཞིག་ངུས་ཤིང་། དེ་ནས་འགྱིག་ལྷམ་ཆད་པོ་གཉིས་ཀ་རྐང་མགོ་ནས་
ཕུད་དེ་རྫིང་བུའི་ལོགས་ཀྱི་གྲོག་ཤུར་དེར་ཤུགས་ཀྱིས་འཕངས་པ་ཡིན། ལྷམ་ཆད་ཆུ་ལ་
བསྐུར་རྒྱུ་དེ། ལྷམ་ཆད་མེ་ལ་བསྲེག་རྒྱུ་དེ། ངས་དེ་ལྟར་འགྱིག་ལྷམ་ལ་སྡིགས་དམོད་
བྱས་ཀྱང་སེམས་པ་ནི་བག་ལ་འབབ་ཐབས་དབེན་པས། ངས་ཐང་ནས་རྡོ་ཞིག་བཏུས་
ཏེ་འགྱིག་ལྷམ་གྱི་ཕྱོགས་སུ་འཕངས་པ་ན། དལ་གྱིས་སེམས་ངོགས་ནས་ལྗིད་ཏིག་གེའི་
དངོས་པོ་ཞིག་ཕོག་པ་བཞིན་ལྷོད་ལ་བབས་བྱུང་།
147



གཡུ་དྲུག་དཀར་དཔེ་ཚོགས།
ཀ
ང་རྐང་རྗེན་དུ་དེ་ལྟར་སྡེ་འགྲམ་གྱི་རྐང་ལམ་དེད་ནས་ཁྱིམ་དུ་ལོག་དུས། ཨ་ཅེས་
ནུབ་འཚལ་བསྐོལ་ནས་ང་ལ་བསྒུགས་འདུག ཨ་ཅེས་ང་མཐོང་འཕྲལ”ས་རུབ་ནས་ད་
རག་བར་དུ་ཁྱོད་གང་དུ་སོང་བ་ཡིན”ཟེར། ངས་ཨ་ཅེ་ལ་ལན་འདེབས་མི་འདོད་པའམ་
ཡང་ན་ང་ལ་སྐད་ཆ་ཞིག་བཤད་འདོད་ཀྱི་འདུན་པ་ཡེ་ནས་མེད་པས། ང་ཁ་རོག་གེར་
གོ་འདབས་སུ་བསྡད་དེ་ནུབ་འཚལ་འཐུང་བ་ཡིན། སྣུམ་སྒྲོན་མག་མོག་དེའི་འོག་ཏུ་ང་
ལས་ལོ་འགའི་ཆེ་བའི་ཨ་ཅེ་ནི་ཨ་ཅེ་མིན་པར་ཨ་མ་དང་འདྲ། མོས་རང་གི་གཡོ་ཙམ་
འཁྱུག་ཙམ་བྱེད་པའི་གྲིབ་གཟུགས་ཁུར་ནས་ཕར་ལ་འགྲོ་ཞིང་། དེ་ནས་ལག་ཏུ་ཅི་ཞིག་
བཟུང་ཞིང་གྲིབ་གཟུགས་འགོམ་བཞིན་ཚུར་ལ་ཡོང་། མོས་ངའི་དཀར་ཡོལ་ནང་དུ་ནུབ་
འཚལ་བསྐྱར་དུ་བཅུས་དུས་ངའི་རྐང་མགོ་རུ་ལྷམ་མེད་པ་མཐོང་བྱུང་། མོས་ལག་གི་
ནུབ་འཚལ་བཅུས་ཡོད་པའི་དཀར་ཡོལ་ངའི་ལག་ཏུ་འཇོག་ཞོར། མིག་གིས་ངའི་གཡས་
གཡོན་དུ་རིག་རིག་ལྟ་ཞིང་། དེ་ནས་ངའི་རྐང་མགོར་ལྟ་ཙམ་བྱས་རྗེས“ཁྱོད་ཀྱི་ལྷམ་གང་
དུ་ཡོད”ཟེར། ངས་མ་གོ་ཁུལ་གྱིས་དཀར་ཡོལ་ནང་གི་ཐུག་པ་ཧིར་སྒྲ་དང་བཅས་རྔམ་
འཐུང་བྱས་པ་ན། ཨ་ཅེས་ཡང་བསྐྱར“ཝེ། ཁྱོད་ལ་འདྲི་བ་མི་གོའམ། ཁྱོད་ཀྱི་ལྷམ་གང་
དུ་ཡོད”ཅེས་དྲིས་བྱུང་། ད་ནི་ང་རང་ཨ་ཅེའི་སྐད་ཆར་གཡོལ་ཐབས་མེད་པས“ལྷམ་
བོར་སོང་ཞེས་ལན་བཏབ་པ་ན། ཨ་ཅེས་མཚར་སྣང་དང་བཅས“ཅི་ཟེར། ལྷམ་བོར་སོང་
ཞེས་ངས་བཤད་པའི་སྐད་ཆ་དེ་བསྐྱར་ཟློས་ཤིག་བྱས་སོང་། མོས་ཡང་ནས་ཡང་དུ་ནན་
འདྲི་བྱས་པས། ངས་ལྷམ་རྫིང་བུའི་འགྲམ་གྱི་གྲོག་ཤུར་དེར་འཕངས་པ་དང་། ཅིའི་ཕྱིར་
འཕངས་པ་སོགས་ཇི་བཞིན་དུ་བཤད་པར། སྔོན་ལ་ཨ་ཅེ་ཁ་རོག་གེར་ལུས་ཤིང་། དེ་
ནས་མོ་ནི་ཅི་ཞིག་བྱུང་སོང་བ་ལྟར་འཚབ་འཚུབ་ངང་ཕྱི་ལ་ཆས་སོང་།
ཚ་ཐབ་ཀྱི་ཁ་གདང་སྟེང་དུ་སྣུམ་སྒྲོན་གྱི་འོད་མག་མོག་དེ་ལན་རེར་གཡོ་ཙམ་བྱེད་
ཅིང༌། ལན་རེར་ཅི་མི་སྙམ་པར་ང་ལ་ཅེ་རེར་ལྟ་བར་བྱེད། འོད་མག་མོག་དེ་གཡོ་ཙམ་
148



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
བྱེད་དུས་རྩིགས་ངོས་སུ་ཕབ་པའི་ངའི་གྲིབ་གཟུགས་ཀྱང་གཡོ་ཙམ་བྱེད་ལ། སྣུམ་སྒྲོན་
གྱི་འོད་མག་མོག་དེས་ཅི་མི་སྙམ་པར་ང་ལ་ཅེ་རེར་བལྟས་སྡོད་དུས། རྩིགས་ངོས་ཀྱི་
གྲིབ་གཟུགས་ཀྱང་ཅི་མི་སྙམ་པར་ཅེ་རེར་སྡོད། བར་སྐབས་ཤིག་ལ་འབུ་མེ་ལྕེབས་ཤིག་
གང་ཞིག་ནས་འཕུར་ཡོང་སྟེ། སྣུམ་སྒྲོན་གྱི་མཐའ་ནས་ཡང་སྐོར་ནས་བསྐྱར་སྐོར་རྒྱག་
ཅིང་མཆིས། ང་དང་ངའི་གྲིབ་གཟུགས་གཉིས་ཀྱིས། མཐོང་མ་མྱོང་བའི་ལྟད་མོ་ཅི་ཞིག་
མཐོང་བ་བཞིན། འབུ་མེ་ལྕེབས་དེ་ལ་མིག་ཟུང་གཡོ་བ་མེད་པར་བལྟས་བསྡད་པ་ཡིན།
དེའི་སྔོན་ལའང་ངས་འབུ་མེ་ལྕེབས་ཐེངས་མང་པོར་མཐོང་མྱོང་མོད། མཚན་མོ་དེ་
བཞིན་དེ་ལྟར་འབུ་མེ་ལྕེབས་ལ་བལྟས་པ་ཐེངས་དང་པོ་ཡིན། །
ཨ་ཅེ་སོང་ནས་དུས་ཡུན་རིང་བོ་ཞིག་འགོར་མོད་ད་དུང་ཕྱིར་ལོག་མ་བྱུང་བས།
འབུ་མེ་ལྕེབས་ལ་ལྟ་བཞིན་ལྟ་བཞིན་ངའི་རྒྱུད་ལ་ཞེད་སྣང་ཞིག་འགོག་མེད་དུ་འཁོར་
འོངས། འབུ་མེ་ལྕེབས་ནི་དལ་བྲེལ་མེད་པར་སྣུམ་སྒྲོན་ངོགས་སུ་ཕར་འཕུར་ཚུར་འཕུར་
བྱེད་ནའང་། ངའི་སེམས་པ་ནི་ཆུ་ཁོལ་བཞིན་ལྷོག་ལྷོག་ཏུ་གདུས་བྱུང་། མཐའ་མར་
འབུ་མེ་ལྕེབས་དེ་དེ་ལྟར་བལྟས་བལྟས་ལ་སྣུམ་སྒྲོན་གྱི་མེ་ངོགས་ནས་སིར་སྒྲ་དང་བཅས་
གཤེགས་སོང་།
ངའི་སྙིང་ལྡིག་ལྕིག་ཏུ་ལྡིང་ནས་མིག་ཆུ་ཡང་བཞུར་ལ་ཉེ་དུས། ཨ་ཅེས་ངའི་འགྱིག་
ལྷམ་ཆད་པོ་ཆ་དེ་མཆན་ལ་བཙིར་ཏེ་གྱོལ་མ་ལྡིང་གིས་ནང་དུ་འཛུལ་ཡོང་། ཨ་ཅེའི་
གདོང་ལ་ཡང་ཞེད་སྣང་འདོམ་པ་གང་བསྣར་འདུག་ནའང་། ང་མཐོང་བའི་མོད་ལ་ཞེད་
སྣང་མ་ལུས་འཛུམ་ཆུང་ཞིག་གིས་ཀུན་ནས་གཡོགས་བྱུང་། དེ་ནི་ངས་འགྱིག་ལྷམ་ཞབས་
རྡོལ་དེ་ལས་མཐོང་བའི་ས་སྲོད་ཀྱི་ཉི་འོད་དང་འདྲ་བར། ངའི་སེམས་ཀྱི་རི་བོ་གང་ཞིག་
མཛེས་པར་སྤུད་སོང་།
ངའི་མིག་ནས་བརྡོལ་ལ་ཁད་ཀྱི་མིག་ཆུ་བཙན་གྱིས་མིག་ཀོང་དུ་བསྐྱིལ་ཅིང༌།
149



གཡུ་དྲུག་དཀར་དཔེ་ཚོགས།
ངས་ཨ་ཅེ་ལ“ཁྱོད་ཀྱི་རྐང་བར་ཅི་ཞིག་བྱུང་སོང་ཞེས་དྲིས་པ་ན། ཨ་ཅེས་ཏབ་ཅིག་ལ་
ཅི་ཡང་མི་ཟེར་བར་བསྡད་བྱུང་། དེ་ནས “ཅང་མ་རེད། ངའི་སྐྱིད་པར་གློ་བུར་རྩ་འཐེན་
ཞིག་བྱུང་སོང་། ད་ནི་སྐྱོན་མི་འདུག་ཟེར། །
ད་ནི་ཕྱིར་འདང་ཞིག་བརྒྱབ་ན། མཚན་མོ་དེར་ཨ་ཅེས་ངའི་ལྷམ་ཆད་དེ་འཚོལ་
བར་དཀའ་ལས་མང་པོ་མྱངས་ཡོད་པ་གདོན་མི་ཟ། རྫིང་བུའི་ལོགས་ཀྱི་གྲོག་ཤུར་དེ་ནི་
རྡོ་སྒང་ཞིག་ཡིན་པས། ཨ་ཅེས་མཚན་མོ་དེར་མུན་ནག་ནང་ལག་སྙོབ་ག་ཚོད་ཅིག་བྱས་
ནས་ལྷམ་ཆད་དེ་རྙེད་པ་སུ་ཡིས་ཤེས། ངས་དེ་ལྟར་དྲན་པ་ན། ད་རུང་ཡང་ཨ་ཅེས་རྡོ་
སྒང་དེ་རུ་མུན་ནག་ནང་ལག་སྙོབ་བྱེད་པའི་གཟུགས་རིས་ཤིག་མིག་ལམ་དུ་འཁྱུག་ཙམ་
འཁྱུག་ཙམ་བྱེད་ཅིང་། དེ་ནས་ཨ་ཅེ་རྡོ་སྒང་དེར་འགྱེལ་ནས་རྐང་བར་རྨ་བཟོས་ཤིང་།
གོག་མ་ལངས་ཀྱིས་ལྷམ་བཟུང་སྟེ་ཡུལ་ལ་དབུགས་ཧལ་ཧལ་ངང་བརྒྱུགས་ཡོང་བའི་རྣམ་
པ་ཞིག་ཀྱང་མངོན་སུམ་མིག་ལ་ཤར་བ་བཞིན་འཁོར་ཡོང་
དེ་ནི་རྟོགས་བཟོ་འབའ་ཞིག་མིན་ཏེ། ཉིན་གཉིས་གསུམ་གྱི་རྗེས་སུ་ངས་ཨ་ཅེའི་
པུས་མགོར་རྨ་ཤུལ་ཆེན་པོ་ཞིག་བཏོད་ཡོད་པ་དངོས་སུ་མཐོང་བ་ཡིན།
ཡང་ཕྱི་དྲོ་ཞིག་ཡིན།
ཕྱི་དྲོ་དེར་ངས་འགྱིག་ལྷམ་ཆད་པོ་དེའི་ཁུང་བུ་ལས་སྡེ་འདབས་ཀྱི་ལམ་ཀྱོག་ཕྱོགས་
སུ་ཅེར་སྡོད་དུས། ངའི་ལྷམ་གྱི་ཁུང་བུ་ལས་སྐྱ་ཤ་ལེར་འཐེན་པའི་ལམ་ཀྱོག་ཅིག་ཤར་
བྱུང་། དེ་ནས་ལམ་ཀྱོག་སྟེང་དུ་བུད་མེད་ཅིག་འགུལ་བ་མངོན་བྱུང་། དེ་ནི་མགོ་རས་
དམར་པོ་དཀྲིས་པའི་ཨ་ཅེ་གཡང་འཚོ་མིན་པར། དེ་ནི་ངའི་ཨ་མ་རེད། ཨ་མས་མགོ་
རས་དཀར་པོ་ཞིག་དཀྲིས་ཤིང་ལམ་ཀྱོག་དེའི་སྟེང་ནས་འགུལ་ཙམ་འགུལ་ཙམ་བྱེད། ཨ་
མ་དང་མཉམ་དུ་ད་དུང་སྡེ་བའི་ནང་གི་མི་འགའ་ཡང་འོང་བཞིན་འདུག་སྟེ། ཁོ་ཚོས་
150



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ལམ་ཀྱོག་སྟེང་གི་ས་རྡུལ་དང་ཉི་ཟེར་རླུང་ཁར་གཅོལ་བཞིན་འོང་།།
ངས་མི་དེ་དག་གི་ཁྲོད་དུ་མིག་བཤེར་ཞིག་བྱས་པ་ན། མི་དེ་དག་གི་ཁྲོད་དུ་ངའི་ཨ་
ཕ་མི་འདུག མི་དེ་དག་གི་ཁྲོད་དུ་ངའི་ཨ་ཕ་དངོས་གནས་མི་འདུག ངས་ཡང་བསྐྱར་རེ་
རེ་བཞིན་བལྟས་ཀྱང་ཨ་ཕའི་བ་སྤུས་ཁེངས་པའི་ངོ་གདོང་རིད་པོ་དེ་ངའི་འགྱིག་ལྷམ་གྱི་
ཁུང་བུའི་ནང་མངོན་མ་བྱུང་། ཁོ་ཚོ་ང་དང་ཉེ་བར་ལྷགས་པ་ན། ངས་འགྱིག་ལྷམ་གྱི་ཁུང་
བུ་ལས་མཐོང་བའི་ཨ་མའི་གདོང་ནི་སེར་སྐག་སྐག་བྱེད་ཅིང་། དེ་ནི་ནུབ་ཁའི་ཉི་མ་དང་
འདྲ་སྟེ། ངའི་འགྱིག་ལྷམ་གྱི་ཁུང་བུ་ལས་གཡོ་ཙམ་གཡོ་ཙམ་བྱེད། ཨ་མའི་རྐོ་ལ་ལྷུང་
བའི་མིག་ནང་དུ་མཆི་མ་གོར་རོ་རོ་འཁྱིལ་འདུག་ལ། ཨ་མས་ང་མཐོང་བའི་མོད་ལ་ཤེད་
ཀྱིས་དུས་བྱུང་བས། ཨ་མའི་མིག་ནང་གི་མཆི་མའང་རགས་ལས་ཤོར་བའི་གཙང་བོ་ཞིག་
དང་འདྲ་བར་མོའི་མཁུར་ཚོས་ཀྱི་གྲམ་གཞུང་དུ་བཞུར་བྱུང་།
ཨ་མའི་ངུ་སྒྲས་དབེན་ཐང་ངེའི་རི་གྲོང་སྐྱ་བོ་དེ་ཡོངས་སུ་དཀྲོགས་སོང་།
གྲོ་ཞིང་ཁའི་རུ་ཁ་ཁྱིམ་མཚེས་ཀུན་དཀྲོགས་སོང་།
ལོ་དེའི་དབྱར་ཁ་ངའི་མཐིལ་བརྡོལ་བའི་འགྱིག་ལྷམ་གྱི་ཁུང་བུའི་ནང་ནས་དེ་ལྟར་
བཞུར་སོང་། །
ལོ་དེར། དབྱར་ཁ་དེར། ཡང་ན་ཕྱི་དྲོ་དེར། ངའི་མཐིལ་བརྡོལ་བའི་འགྱིག་ལྷམ་ལས་
ཨ་ཕ་གཏན་ནས་མངོན་རྒྱུ་མ་བྱུང་།
མཆན།
| ནེ་ནེ་ནི་ཨ་མདོའི་སྐད་དུ་བྱིས་པའི་པོ་མཚན་ལ་འཇུག
151



གཡུ་དྲུག་དཀར་དཔེ་ཚོགས།
མར་མེ། རླུང་གིས་གཟིམས་སོང་།
ང་སྐོམ་ནས་ཤི་ཐལ།
ང་ལྟོགས་ནས་ཤི་ཐལ།”
"ང་ལ་གཅིན་གཏང་རྒྱུ་ཡོང་གི་
"ང་ལ་སྐྱག་པ་གཏང་རྒྱུ་ཡོང་གི་
ཀཱའི—”
སྤོ་བོར་ཐོང”ནད་གདོན་གྱིས་བཟུང་སྟེ་མལ་སར་ལྷུང་བ་ནས་བཟུང༌། གྲོ་ཞིང་
ཁའི་རུ་བར་དུ་དུས་རྒྱུན་ཁོའི་གཉོམ་ལ་ཕྲ་བའི་སྐད་ཀྱིས་དེ་ལྟར་འབོད་པ་ཐོས་ཐུབ།
སྤོ་བོ་ཐོད་འབུར་གྱི་བཤད་སྲོལ་ལྟར་ན། སྤོ་བོ་ར་ཐོང་ནི་གྲོ་ཞིང་ཁའི་ཀོར་ཀོར་བྱས་
152



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས་
ན་དཀྱིལ་ནས་སྡོད་མཁན་དང་། ནར་ནར་བྱས་ན་གོང་ནས་སྡོད་མཁན་གྱི་གྲས་ཡིན་མོད།
ད་ནི་ནད་གདོན་གྱི་དབང་གིས་ཚད་འདིར་ལྷུང་སོང་བ་རེད་ཟེར།
སྤོ་བོ་ར་ཐོང”ད་དུང་ཨ་ཁུ”ར་ཐོང་ཡིན་དུས། མགོ་ཐོག་ན་གནམ་དང་རྐང་འོག་
ན་ས་མ་གཏོགས་མེད་ཟེར་བའི་རྒོད་པོ་ཐུར་མེད་ཅིག་ཡིན་རབས་ཟེར། སྤོ་བོ་ར་ཐོང་
གིས་རྒྱུན་དུ་མ་ནེ་འོག་ཏུ་འཛིངས་ནས་སྐྱེས་པའི་མན་ཚར་དེར་བྱིལ་བྱིལ་གཏོང་བཞིན།
"དེང་སང་གི་གསར་བུ་འདི་ཚོར་སྙིང་ཟེར་བ་མི་འདུག ཐ་ན་རྡུང་རེས་ཤིག་རྒྱག་པའི་
དཔའ་ཡང་མེད། དེང་མ་ངེད་ཚོ་གསར་བུ་ཡིན་དུས་ད་ལྟའི་འདི་འདྲ་ཞིག་ག་ལ་ཡིན"
ཞེས་ང་ཚོར་ཁ་འཕྱས་སྙིང་འཕྱས་གཏོང་བ་རེད། །
ང་ཚོས་དང་མགོར་ཁོའི་རྫུབས་ཀྱང་རིང་བའི་མན་ཚར་ལ་བལྟས་ནས། ཁོའི་མིང་ལ
“ར་ཐོང་”ཐོགས་དོན་མན་ཚར་དེ་ལ་འབྲེལ་བ་ཡོད་རྒྱུ་རེད་བསམས་ནས་ཚོད་དཔག་བྱས་
མོད། རྗེས་སུ་མི་རྒན་རྣམས་ཀྱི་ཁ་ནས་ཁོའི་མིང་ལ་“ར་ཐོང་ཟེར་བའི་རྒྱུ་མཚན་ངོ་མ་བོ་
གོ་དུས། ང་ཚོ་ཧ་ལས་ཤིང་དཔེ་མི་སྲིད། དེ་འདྲ་ཞིག་དཔེ་ག་ལ་སྲིད”ཅེས་མགོ་བོ་ཐད་དུ་
གཡུགས་པ་ཡིན། །
སྤོ་བོ་ཐོད་འབུར་གྱིས་བཤད་ན། ང་བརྒྱད་ལོར་ཟ་མ་དཀའ་དུས་སེམས་ཅན་གྱི་
མགོར་མུ་གེ་ཡོང་ནས་ལྟོགས་སྡུག་མང་པོ་མྱངས། མི་རྣམས་ཀྱིས་རྩྭ་ལྡུམ་དང་ཐ་ན་སྡོང་
ཤུན་སོགས་ཀྱང་ཟོས་མོད། ཡིན་ནའང་སྤོ་བོར་ཐོང”གིས་མུན་ནག་གི་ལོ་ཟླ་དེའི་ནང་
དུ་ཡང་སྐྱིད་བརྒྱབ་ནས་ཡོང་བ་རེད། མི་དེས་སྐྱིད་བརྒྱབ་བརྒྱབ་ཅིག་སུས་ཀྱང་བརྒྱབ་
ཡོད་མི་སྲིད། གཏེ་ངན་དེས་སྔོན་ནས་གྲ་སྒྲིག་བྱས་ཡོད་པ་ཁོ་ཐག་རེད། དུས་རྒྱུན་ཡིན་
ན་ང་ནི་སྡེ་བ་གཞུང་གི་ར་རྫི་ཡིན་མོད། ནངས་མོ་དེར་ར་རྫིར་ཡིན་གཅིག་མིན་གཉིས་
ཁོ་འགྲོ་རྒྱུ་ཞེས་བཀག་ཀྱང་མ་ཁོགས་པར་བུད་སོང་། ཉིན་དེར་ཁོས་ར་ཐོང་ཡ་མེད་ཅིག་
བཟུང་ནས་བཤས་ཤིང་རྡོ་སྲེག་བརྒྱབ་ནས་གཅིག་པུས་ཟོས་པ་རེད། མར་ནང་སྡེ་བའི་ར་
153



གཡུ་དྲུག་དཀར་དཔེ་ཚོགས།
རྫི་ཚེ་ལོས་དེ་མཐོང་བས་ཁོ་ཡོད་སར་བརྒྱུགས་ཏེ་ཤ་ཁམ་གང་བསླངས་ཀྱང་། “ར་ཐོང"
གིས་ཤ་མཐེ་བོང་ཙམ་ཡང་མ་བྱིན་པ་མ་ཟད་དོན་དེ་སུ་ལ་བཤད་ཚེ་ཁྱོད་ཀྱི་དབུགས་མ་
བསྒགས་ན་ཁྱོད་ཀྱིས་ལྟོས་ཞེས་འཇིགས་བསྐུལ་བས། ར་རྫི་ཚེ་ལོས་དེ་ལྟར་ར་ཐོང་གིས་ར་
ཤ་བུབས་གཅིག་ཟོས་ཚར་རག་བར་དུ་མཆིལ་མ་མིད་བཞིན་བལྟས་བསྡད་པ་རེད། རྗེས་
སུ་ར་ཐོང་ཞིག་བོར་བརླག་ཐེབས་པའི་ཉེས་སྐྱོན་ངའི་མགོར་ཡོང་ཞིང་། ང་ཚོགས་ཐོག་
ནས་ཐེངས་མང་བསླངས་པ་མ་ཟད་གཤེ་གཤེ་བཏང་ཞིང་དགག་རྒྱག་བྱས་མྱོང་། རྗེས་སུ་
ཀུན་གྱིས་གནས་ཚུལ་གསལ་བོར་ཤེས་རྗེས་ཁོའི་མིང་ལ“ར་ཐོང”ཞེས་པའི་མཚང་མིང་
དེ་བཏགས་པ་རེད་ཟེར།
སྤོ་བོ་ཐོད་འབུར་གྱིས་ང་ཚོར”རྣར་འགྲོ་ནའང་དེ་ཡིན་ལ། རྣར་མི་འགྲོ་ནའང་དེ་
ཡིན”ཟེར།
ང་ཚོའི་གྲོ་ཞིང་ཁ་རུ་སྤོ་བོ 'ར་ཐོང་ དང་ལོ་ན་ཚོད་མཉམ་པ་ཏག་ཏག་སྤོ་བོ་ཐོད་
འབུར་གཅིག་པུ་ཡིན། སྡེ་བའི་ནང་གི་མི་ཀུན་གྱིས་ཁོར ”ཐོད་འབུར”ཐོད་འབུར”ཞེས་
འབོད་ཀྱང་། ད་ལྟ་སྤོ་བོ་ཐོད་འབུར་གྱི་ཐོད་པ་འབུར་མེད་པས“ཐོད་འབུར”ཟེར་བ་ནི་
མིང་གི་ལྷག་མ་ཙམ་ལས་ཅི་ཡང་མིན། །
དེ་ལ་གཏམ་རྒྱུད་ཅིག་ཀྱང་ཡོད་མོད། ཡིན་ནའང་གཏམ་རྒྱུད་དེ་ནི་སྤོ་བོ་ཐོད་འབུར་
གྱིས་བཤད་པ་མིན། །
གནའ་དང་མ་གསར་བུ་ཡིན་དུས་སྤོ་བོ་ཐོད་འབུར་ནི་ཐོད་པ་འབུར་ནས་མི་གྲལ་དུ་
འགྲོ་སྲོལ་མེད་པའི་མི་རྩོག་ཅིག་ཡིན་སྐད། དེ་ཡང་ཉིན་ཞིག་སྤོ་བོ་ཐོད་འབུར་གྱིས་སྤོ་
བོ ”ར་ཐོང" ཁྱིམ་དུ་བོས་ནས་ཁོ་གཉིས་ཀྱིས་ཆང་འཐུང་ཞིང་ཡར་མར་གྱི་ཁ་བརྡ་བྱེད་
ཀྱིན་སྡོད་དུས། དོན་དག་ཅི་ཞིག་གི་ཆེད་དུ་ཡིན་པ་ཁོ་གཉིས་ལའང་བཤད་རྒྱུ་མི་འདུག
ཡང་ན་བཟི་བོ་ཞིག་ལ་མ་གཞི་ནས་དོན་དག་ཅིག་དགོས་དོན་ག་ལ་ཡོད། ཁོ་གཉིས་ཀྱིས་
154



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས་
དེ་ལྟར་ཆང་འཐུང་བཞིན་སྤོ་བོ”ར་ཐོང”གིས་སྤོ་བོ་ཐོད་འབུར་གྱི་ཐོད་པ་འབུར་འབུར་
བོའི་སྟེང་དུ་ཁུ་ཚུར་གྱིས་ཤུགས་ཀྱིས་ལན་གཅིག་བརྒྱབ་པ་ན། སྤོ་བོ་ཐོད་འབུར་གྱི་ཐོད་
པ་འབུར་འབུར་བོ་དེ་ལས་རྣག་གམ་ཁྲག་གང་ཞིག་ཕྱོགས་བཞིར་ཆོལ་སོང་བ་རེད་ཟེར།
ཨ་ཡ་མཚན། ཐོད་པ་འབུར་འབུར་བོ་དེའི་ནང་དུ་དེ་འདྲའི་ཉ་ཉོག་མང་པོ་ཞིག་ཆོལ་
འོངས་སྲིད་པ་ངས་སེམས་ཀྱི་དགུ་ལའང་མ་ཤར།” རྗེས་སུ་སྤོ་བོ ”ར་ཐོང“གིས་ང་ཚོར་
དེ་ལྟར་ཁོས་སྐབས་དེར་སྤོ་བོ་ཐོད་འབུར་གྱི་ཐོད་པ་འབུར་འབུར་བོའི་སྟེང་དུ་ཁུ་ཚུར་
གྱིས་ཇི་ལྟར་བརྒྱབ་པའི་སྐོར་བཤད་དུས། ཁོའི་གདོང་ལ་ད་དུང་རང་རློམ་དང་ཡིད་ཆེས་
ཤིག་གིས་ཁེངས་འདུག གང་ལྟར་སྤོ་བོ ”ར་ཐོང“གིས་སྤོ་བོ་ཐོད་འབུར་གྱི་ཐོད་པ་འབུར་
འབུར་བོའི་སྟེང་ལ་ཁུ་ཚུར་གྱིས་བརྒྱབ་ཉིན་ནས། སྤོ་བོ་ཐོད་འབུར་གྱི་ཐོད་པའི་འབུར་
འབུར་བོ་དེ་ཤུལ་མེད་རྗེས་མེད་དུ་གྱུར་སོང་སྐད། སྤྱིར་ན་སྤོ་བོ ''ར་ཐོང“གིས་སྤོ་བོ་ཐོད་
འབུར་གྱི་ཐོད་པ་འབུར་འབུར་བོའི་སྟེང་དུ་ཁུ་ཚུར་གྱིས་བརྒྱབ་པ་དེར་སྤོ་བོ་ཐོད་འབུར་
སྤོ་ལངས་ན་འགྲིག་མོད། ལྡོག་སྟེ་སྤོ་བོ་ཐོད་འབུར་གྱིས “ངས་ར་ཐོང་ལ་བཀའ་དྲིན་ཞུས་
ན་འགྲིག གལ་ཏེ་ཁོ་མིན་རྒྱུ་ན་ང་ད་རུང་མི་ཧྲེང་དུ་ལུས་ཡོད་ཀྱང་སྲིད”ཟེར།
ང་ཚོས་གནས་ཚུལ་དེ་གོ་རྗེས། སྤོ་བོ ”ར་ཐོང”ནི་དངོས་གནས་སྤོ་བོ་རང་ག་བ་
ཞིག་མིན་པ་ཤེས་སོང་ལ། ཁོས“དེང་སང་གི་གསར་བུ་འདི་ཚོར་སྙིང་ཟེར་བ་མི་འདུག
ཐ་ན་རྡུང་རེས་ཤིག་རྒྱག་པའི་དཔའ་ཡང་མེད། གནའ་དང་མ་ངེད་ཚོ་གསར་བུ་ཡིན་དུས་
ད་ལྟའི་འདི་འདྲ་ཞིག་ག་ལ་ཡིན” ཞེས་ང་ཚོར་ཁ་འཕྱས་སྙིང་འཕྱས་གཏོང་དོན་ཡང་མི་
གོ་རྒྱུ་མི་འདུག
ཡིན་ནའང་། ད་ནི་སྤོ་བོ 'ར་ཐོང”རྒས་ཤིང་འཁོགས་པར་གྱུར་ནས་གནའ་དང་
མའི་སྤོ་བོ ''ར་ཐོང”གི་ཤུལ་ཙམ་ཡང་མི་འདུག་པ་མ་ཟད། རྒྱུན་དུ་ཁོས་“ང་སྐོམ་ནས་ཤི་
155



གཡུ་དྲུག་དཀར་དཔེ་ཚོགས།
ཐལ།” “ང་ལྟོགས་ནས་ཤི་ཐལ་" "ང་ལ་གཅིན་གཏང་རྒྱུ་ཡོང་གི" ''ང་ལ་སྐྱག་པ་གཏང་
རྒྱུ་ཡོང་གི" ལེ—“ཀཱའི—” ཞེས་འབོད་སྐད་སྒྲོག་པ་ཐོས་དུས། ང་ཚོའི་སེམས་ཁོང་
ལ་ཡང་ཁོར་སྙིང་རྗེ་བའི་ཚོར་བ་སྐྱུར་མོ་ཞིག་ངང་གིས་འཁྱིལ་འོངས།
ཕྱིར་འདང་ཞིག་བརྒྱབ་ན། ཉིན་དེར་ངས་ཐེངས་དང་པོར་སྤོ་བོ 'ར་ཐོང“གིས་དེ་
ལྟར་འབོད་པ་ཐོས་པ་ཡིན། དེ་དུས་སྤོ་བོ “ར་ཐོང” ཉལ་སར་ལྷུང་ནས་ཟླ་གཅིག་ལྷག་
ལས་འགོར་མེད། ཁོའི་སྐད་གདངས་དེས་མི་སེམས་ལ་བྲེལ་སྣང་འགོག་མེད་ཅིག་སྦྱིན་
པར་བྱེད། །
''ང་སྐོམ་ནས་ཤི་ཐལ།།"
''ང་ལྟོགས་ནས་ཤི་ཐལ།"
“ང་ལ་གཅིན་གཏང་རྒྱུ་ཡོང་གི''
"ང་ལ་སྐྱག་པ་གཏང་རྒྱུ་ཡོང་གི་
''ཀྭའི—"
ངས་ཅི་བྱུང་འདི་བྱུང་མ་ཤེས་པར་ཁྱིམ་དུ་བརྒྱུགས་ནས་ཨ་མར་གནས་ཚུལ་བཤད་
དུས། ཨ་མས་ད་ནི་སྤོ་བོ་ར་ཐོང་ལ་སྙིང་མ་རྗེ ”ཟེར་བཞིན་ཁོ་ཚག་ལས་ཞོགས་པར་
བསྲེགས་པའི་གོ་རེ་སྐྱ་ལེབ་ཅིག་བླངས་ཤིང་། དེ་ནས་འོ་ཇ་ཚ་དེམ་གང་ངའི་ལག་ཏུ་
བཞག་ནས“འུ་གཉིས་སྤོ་བོ་ར་ཐོང་ ལ་སྐོར་ཞིག་བརྒྱག་ཏུ་འགྲོ”ཟེར།
ཉིན་དེར་སྤོ་བོར་ཐོང”ཚང་དུ་སྤོ་བོ ”ར་ཐོང”ལས་མི་གཞན་གཅིག་ཀྱང་མི་
འདུག ང་རང་དུས་ཡུན་རིང་བོ་ཞིག་ལ་སྤོ་བོ 'ར་ཐོང་” ཚང་ལ་སོང་མ་མྱོང་བས། ཁོ་
156



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས་
ཚང་ལ་གནམ་ས་བླ་འོག་བརྗེས་འདྲའི་འགྱུར་ལྡོག་བྱུང་འདུག་ཅེས་བཤད་ཀྱང་འགལ་
བ་མེད། ཁོ་ཚང་གི་གནའ་ཁང་རྙིང་བ་དེ་དག་གི་ཚབ་ཏུ་སོ་ཕག་གི་ཁང་བ་གྱན་འགའ་
ལས་ཡོད་པ་དང་། སོ་ཕག་གི་ཁང་བ་དེ་དག་ནི་དངོས་གནས་མིག་ལ་མཛེས་པ་ཞིག་རེད།
ཨ་མ་ངེད་གཉིས་ཀྱིས“ཝེ—“ཀྭའི—་ཞེས་འབོད་པའི་སྒྲ་ལ་བརྟགས་ནས་ཕྱིན། སོ་
ཕག་གི་ཁང་བ་གསར་བ་དེ་དག་གི་གཡས་ལོགས་ཀྱི་གྲུ་ཁ་ཞིག་ཏུ་ས་ཁང་དམའ་མོ་སྤྱན་
གཅིག་མ་བཤིག་པར་བཞག་འདུག ངེད་གཉིས་ས་ཁང་དམའ་མོ་དེའི་ནང་དུ་ཕྱིན་པ་
ན། སྣ་ལམ་དུ་དྲི་མ་ཁ་བོ་ཞིག་ཤུ་རུ་རུ་ལྡང་འོངས། དེ་ནི་གཅིན་དྲི་ཡིན་པ་འདྲ་ལ།
སྐྱག་དྲི་ཡིན་པའང་འདྲ། གང་ལྟར་མི་ལ་ཞེ་མེར་སློང་བའི་དྲི་ངན་ཞིག་ས་ཁང་དམའ་
མོ་དེའི་ནང་དུ་ཁྱབ་འདུག སྤོ་བོ་ར་ཐོང”ཚ་ཐབ་སྟེང་ཀན་རྐྱལ་དུ་ལོག་འདུག་ཅིང་
ངེད་གཉིས་ཀྱི་སྐད་གོ་བས་མགོ་བོ་ཤུགས་ཀྱིས་ཡར་དགྱེ་ཙམ་བྱེད་མོད། འོན་ཀྱང་ཁོས་
འབད་པ་ཇི་ལྟར་བྱས་ཀྱང་མགོ་བོ་ནི་རྡོ་ལོག་ལྕི་མོ་ཞིག་དང་འདྲ་བར་ཡར་འགྱོགས་མ་
ཐུབ།
''སུ་ཡིན། དབང་མོ་ཡིན་ནམ། ང་ལྟོགས་ནས་ཤི་ཐལ།”
སྤོ་བོ་ར་ཐོང་གིས་ཨ་མ་ཁོ་ཚང་གི་མནའ་མར་འཁྲུལ་བ་འདྲ། ཁོས་རང་གི་ཕུང་བོ་
བཞིན་ཟུངས་ཟད་པའི་སྐད་ཀྱིས་དེ་ལྟར་དྲིས་བྱུང་།
ཨ་མས“སྤོ་བོ། ང་ཡིན་ཡ། ལྷ་མོ་ཡིན”ཞེས་ལན་བྱིན།
སྤོ་བོ “ར་ཐོང”གིས“འ་ཡོ། ང་ལྟོགས་ནས་ཤི་ཐལ”ཟེར།
ཨ་མས་གོ་རེ་ངའི་ལག་ཏུ་བཞག་སྟེ་མགྱོགས་མྱུར་ངང་སྤོ་བོ “ར་ཐོང་ ཡར་བསྐྱོར་
བྱུང་། དེ་དུས་ངས་སྤོ་བོ་ར་ཐོང་གི་ངོ་གདོང་གསལ་བོར་མཐོང་བྱུང་། སྤོ་བོ ”ར་ཐོང་
སྐམ་ཞིང་རིད་པར་གྱུར་ཏེ་གདོང་དུ་སྐྱི་མོ་ཞིག་ལས་ལྷག་མི་འདུག ཟླ་འགའི་སྔོན་
ལ་ཁོས་ད་དུང“གནའ་དང་མ་ང་གསར་བུ་ཡིན་དུས་ངས་ཐོད་འབུར་གྱི་ཐོད་པ་འབུར་
157



གཡུ་དྲུག་དཀར་དཔེ་ཚོགས།
འབུར་བོའི་སྟེང་ལ་འདི་ལྟར་བརྒྱབ་པ་ཡིན”ཞེས་བཟོ་ལྟ་སྣ་ཚོགས་སྟོན་མོད། འོན་ཀྱང་
ཟླ་འགའི་རྗེས་སུ་ཁོ་རང་འདི་ལྟ་བུ་ཞིག་ཏུ་གྱུར་འགྲོ་བ་ངའི་ཡིད་ལ་གཏན་ནས་ཤར་མ་
མྱོང༌། །
སྤོ་བོ་ར་ཐོང”ནི་དངོས་གནས་རུས་པ་སྤར་མོ་གང་དུ་གྱུར་འདུག །
ཨ་མས་ང་ལ་“འགྱིངས་ནས་བསྡད་དེ་ཅི་བྱེད། ཇ་དང་གོ་རེ་འཁྱེར་ཤོག”ཟེར་མོད།
སྤོ་བོ་”ར་ཐོང“གི་གདོང་གི་སྐྱི་མོ་གཉེར་ཏོ་བོ་དེ་དང་མ་ནེ་འོག་གི་མན་ཚར་ཐར་ཐོར་བོ་
དེ་མཐོང་བས། ང་རང་ཁོའི་གམ་དུ་གཅར་བར་སྐྲག་སྣང་ཞིག་སྐྱེས་བྱུང་། ཨ་མས་ཡང་
བསྐྱར“ཝེ། མི་གོའམ། མྱུར་དུ་འཁྱེར་ཤོག”ཟེར་བ་དང་། སྤོ་བོ་”ར་ཐོང་གིས་ལྐོག་ཏུ་
ལྷུང་བའི་མིག་གཉིས་འབྱེད་ཙམ་བྱས་རྗེས“འ་ཡོ། ང་ལྟོགས་ནས་ཤི་ཐལ”ཟེར་བས། ང་
སྐྲག་མ་དངངས་ཀྱིས་གོ་རེ་དང་ཇ་འཁྱེར་ནས་ཚ་ཐབ་ཀྱི་ཕྱོགས་སུ་སོང་བ་ཡིན།
ཨ་མས་ལག་ཡས་ཀྱིས་སྤོ་བོ “ར་ཐོང“བསྐྱོར་ཅིང་། ལག་ཡས་ཀྱིས་ཁོའི་ཁ་ལ་གོ་རེ་
ཅུང་ཟད་བཞག་ཅིང་ཇ་ཧུབ་གང་འཐུང་དུ་བཅུག་པ་ན། གོ་རེ་ཁོའི་གློ་སྦུག་ཏུ་སོང་བས་
སྤོ་བོ”ར་ཐོང་གི་ཁ་ནས་ཁོའི་ལུས་ལ་མི་མཛའ་བའི་གློ་ལུད་དྲག་པོ་འགའ་བསྟུད་མུར་
བརྒྱབ་བྱུང་། ཨ་མ་ཡང་འཚབ་སྟེ་ཁོའི་རྒྱབ་ལ་ལག་པས་ཡང་མོར་རྡེག་ཅིང་མཆིས། སྤོ་
བོ་ར་ཐོང”གིས་གློ་ལུད་ལན་འགའ་བརྒྱབ་མཐར་མཚམས་བཞག་བྱུང་བས་ངའི་སེམས་
པའང་བདེ་ལ་བབས་བྱུང་། ངས་ལྟ་དུས་སྤོ་བོར་ཐོང་དང་ཨ་མ་གཉིས་ཀའི་གདོང་ནས་
རྔུལ་ཆུ་ཕྲུམ་ཕྲུམ་དུ་བཞུར་གྱིན་འདུག སྤོ་བོ་ར་ཐོང་ནི་གློ་ལུད་ཙམ་བརྒྱབ་པ་དེར་ཡང་
ཤུགས་ཀྱིས་མ་འདང་བར་རྔུལ་ཆུ་བཞུར་བ་ཡིན་སྲིད་མོད། ཨ་མ་ནི་འཚབ་ཅིང་སྐྲག་
ནས་རྔུལ་ཆུ་བཞུར་བ་རེད། ངའི་སེམས་ལའང་གོ་རེ་གློ་སྦུག་ཏུ་འཚང་ནས་སྤོ་བོ”ར་ཐོང''
ཤི་སོང་ཚེ་ཅི་བྱ་སྙམ་ནས་སྐྲག་པར་གྱུར།
ང་དེ་ལྟར་ཁ་མལ་དུ་མ་འགུལ་བར་བལྟས་ནས་སྡོད་དུས། སྤོ་བོར་ཐོང”གིས་
158



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
༡
དབུགས་ཤུགས་ཀྱིས་ཐེངས་འགའ་རྔུབ་རྗེས་སླར་ཡང་མཆུ་ཏོ་གོ་རེ་སྟེང་དུ་བསྲིངས་
འོངས། ད་ནི་ཨ་མ་ཡང་སྔོན་ལས་ཀྱང་ཞིབ་ཚགས་སུ་གྱུར་ཏེ་གོ་རེ་ཉུང་ཉུང་ཙམ་ལས་
ཁོའི་ཁ་ནང་དུ་མ་བཞག སྤོ་བོ་“ར་ཐོང“གིས་དེ་ལྟར་ངལ་གསོ་ཞོར་དང་གོ་རེ་ཟ་ཞོར་
བྱས་ནས་གོ་རེ་སྐྱ་ལེབ་དེའི་ཕྱེད་ཀ་ཟོས་ཚར་རྗེས་ཁོ་རང་འགྲངས་སོང་བའི་བརྡ་ལ་མགོ་
བོ་གཡུགས་ཙམ་བྱེད་ཅིང་། ལྐོག་ཏུ་ལྷུང་བའི་མིག་ཟུང་ལས་མིག་ཆུ་ཐིགས་པ་གཉིས་
ངང་གིས་བརྡོལ་བྱུང༌། ཨ་མས་ལག་ཡང་མོས་ངང་ཁོ་རང་སྔར་གྱི་ཁ་མལ་དུ་བསྙལ་བ་
ན། ཁོའི་དབུགས་ཀྱི་འབྱིན་རྔུབ་རྒྱུན་ལྡན་དུ་གྱུར་ཅིང་གདོང་ལ་ཡང་གསོན་ཉམས་ཏོག་
ཙམ་རྒྱས་བྱུང་།
མཚན་མོ་དེར་ཨ་ཕ་ཁྱིམ་ལ་ལོག་རྗེས། ངས་ཉིན་དེའི་གནས་ཚུལ་ཇི་བཞིན་དུ་ཨ་
ཕར་ཞུས་པ་ན། ཨ་ཕས་དངན་པ་འགའ་འཐེན་རྗེས”མི་ཞིག་ཚད་འདི་འདྲར་ལྷུང་རྒྱུ་
ཡོད་པ་སུ་ཞིག་གིས་ཤེས། དེ་སྔ་ཁྱོད་ཀྱི་རྨོ་མོ་དྲིན་ཆེན་མ་འཇིག་རྟེན་དཀར་ངོགས་སུ་
ཡོད་དུས། ར་ཐོང་དེ་ཀུན་གྱིས་མི་ངན་ཞིག་ཏུ་བརྩི་ནའང་། ཁོས་ཟ་མ་དཀའ་བའི་ལོར་
ངེད་ཚང་ལ་ཁ་རོག་གེར་ཞོག་ཁོག་སླེ་བོ་གང་བརྐུས་ནས་བྱིན་མྱོང་། ར་ཐོང་གི་བཀའ་
དྲིན་ནམ་ཡང་བརྗེད་མི་ཉན་ཞེས་རྒྱུན་པར་བཤད། ད་ནི་ཚད་འདི་འདྲ་ཞིག་ལ་ལྷུང་
སོང་ཞེས་བཤད་རྗེས་ཡང་བསྐྱར་དངན་པ་རིང་བོ་ཞིག་འཐེན་སོང་། དེར་མཐུད་ནས
'“མནའ་མ་འདྲེ་མོ་ཞིག་འཁེལ་ནའང་། དོན་འགྲུབ་དེ་ཡང་བུ་ངན་ཁྱི་སྐྱག་འདྲ་བ་ཞིག་
རེད”ཅེས་སྤོ་བོ ”ར་ཐོང་"གི་བུ་དོན་འགྲུབ་ལ་སྡིགས་དམོད་ཅིག་བྱས། ཨ་ཕས་དེ་ལྟར་
སྡིགས་དམོད་བྱེད་དུས་གདོང་ལ་ཞེ་སྡང་ཞིག་ལངས་འདུག
ཕྱི་ཉིན་ཞོགས་པར་ནམ་ལངས་ནས་ཅུང་འགོར་མེད། ཨ་མས་ཐོབ་ཁུང་ནང་དུ་མེ་
བུས་ནས་ཇ་སྐོལ་བཞིན་འདུག་ལ། ཨ་ཕས་བསང་ཕུད་ཞོར་ཁ་ཏོན་ཞིག་འདོན་བཞིན་
པའི་སྐབས་སུ། མདང་ནུབ་ཁོང་གིས“མནའ་མ་འདྲེ་མོ་ཞིག་འཁེལ་ནའང་” ཟེར་བའི་
159



གཡུ་དྲུག་དཀར་དཔེ་ཚོགས།
“མནའ་མ་འདྲེ་མོ་དེ་ངེད་ཚང་ལ་ཤོར་ནས་འོངས།
“ངེད་ཚང་གི་སྤོ་བོར་གོ་རེ་སྟེར་མཁན་ཁྱོད་ཨེ་ཡིན།''
མནའ་མ་འདྲེ་མོ་དེས་ཨ་མར་དེ་ལྟར་དྲིས་བྱུང་།
ཨ་མས "ཁྱིམ་མཚེས་ཡར་ནང་མར་ནང་ཡིན་པས། དེ་ཙམ་ལ་ཅི་སྐྱོན”ཟེར།
“ཁྱོད་ཡིན་ནམ་མིན།"
མོའི་སྐད་གདངས་ཁྲོད་ཞེ་སྡང་ཞིག་གིས་ཁེངས་འདུག
"ང་ཡིན…"
ཨ་མ་རྟབ་རྟབ་པོར་གྱུར་ཅིང་གདོང་ཡང་དམར་པོར་གྱུར་སོང་།
“ཁྱོད་ཀྱིས་ངེད་ཚང་ལ་མུག་སྐྱོབ་བྱེད་པ་ཡིན་ནམ། ཁྱོད་ཀྱིས་དེ་འདྲས་ཤ་ཚ་ན། དེ་
རིང་ནས་བཟུང་ངེད་ཚང་གི་སྤོ་བོར་ཁྱོད་ཀྱིས་བདག་བྱོས།”
“སྤོ་བོར་ཅི་ཞིག་བྱུང་སོང་བ་མིན་ནམ།”
ཨ་མའི་ཁ་ཤ་གཉིས་ཀའང་ལྷབ་ལྷབ་ཏུ་འདར་བཞིན་འདུག
“ཁྱོད་ཀྱིས་གོ་རེ་དེ་འདྲ་མང་པོ་བྱིན་ནས་གཅིན་སྐྱག་ཁྱོད་ཀྱིས་བདག་བྱ་རྒྱུ་ཡིན་
ནམ།”
ཨ་ཕ་ཡང་མོ་གློ་བུར་དུ་སྒོ་རྒྱུག་ལ་ཡོང་བ་དེར་ཤིན་ཏུ་མཚར་ནས་ཁ་གདངས་ཤིང་
མིག་ཧད་ནས་ཨ་མ་དང་མོ་གཉིས་ལ་ཅེར་འདུག དེ་དུས་ཨ་ཕས་བཤད་པའི་བུ་ངན་དོན་
འགྲུབ་ངེད་ཚང་གི་རྒྱ་སྒོ་ལས་འཛུལ་ཡོང་སྟེ། འབྲུག་མོ། ཁྱོད་ཀྱིས་ཅི་ཞིག་བྱེད་ཀྱིན་
ཡོད། འགྲོ”ཟེར་བཞིན་ཕྱི་ལ་འཐེན་ཞིང་མིག་གཉིས་ཀྱིས་ཨ་ཕ་དང་ཨ་མ་གཉིས་ལ་ལྟ་
ཞིང་། གདོང་ལ་དགོད་རྒྱུ་མེད་ཅིང་དགོད་རྒྱུ་ཞིག་ལངས་ཁུལ་གྱིས“སྤོ་ལངས་མི་ཉན། སྤོ་
ལངས་མི་ཉན”ཟེར་བཞིན་བུད་སོང་། །
ཁོ་གཉིས་སོང་ཤུལ་དུ་ཨ་མ་གློ་བུར་གང་ཞིག་ནས་སད་པ་བཞིན་ཐང་ལ་ལྡིག་སེ་
16O



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཙོག་སྟེ་དུས་བྱུང་།
ཨ་ཕ་ཡང་ཨ་མའི་འགྲམ་དུ་ཙོག་ནས་དངན་པ་གཅིག་འཕྲོར་གཅིག་འཐེན་བྱུང་། །
རྗེས་སུ་སྡེ་བའི་ནང་གི་མི་ཁ་ཤས་ཀྱིས་དོན་དག་དེ་གོ་རྗེས། ངེད་ཚང་ལ་ཡོང་ནས་
ཨ་མར་སེམས་གསོ་བྱེད་བཞིན་ཕུ་བོ་དོན་འགྲུབ་ཀྱི་ཆུང་མ་ཨ་ཅེ་འབྲུག་མོར་ངན་གཏམ་
གཏམ་རྗེས། “སྤོ་བོ་ར་ཐོང་ ལ་སྙིང་མ་རྗེ་ཟེར་བཞིན་མིག་ཆུ་རེ་བཏོན་རྗེས་བུད་འགྲོ།
，，
ང་ཚོ་རུ་བར་དུ་རྩེད་མོ་རྩེ་དུས། ད་དུང་ཡང་སྤོ་བོར་ཐོང” གིས "ང་སྐོམ་ནས་ཤི་
ཐལ།” “ང་ལྟོགས་ནས་ཤི་ཐལ།" "ང་ལ་གཅིན་གཏང་རྒྱུ་ཡོང་གི“ ང་ལ་སྐྱག་པ་གཏང་
རྒྱུ་ཡོང་་་༌ཝེ—“ཀཱའི—་ཞེས་འབོད་པ་ཐོས་ཐུབ། ཡིན་ནའང་ང་ཚོ་སུ་ཡང་སྤོ་བོ་ར་
ཐོང་ལ་སྐོར་བརྒྱག་ཏུ་འགྲོ་མ་ཐུབ།
འཇིགས་མེད་ཁ་རྐོས་ང་ཚོར”འདྲེ་མོ་དེའི་ཁ་ནང་དུ་གཅིན་གཏང་དགོས། ཁྱི་སྐྱག
ངོ་མ་དེ་ནི་འདྲེ་མོ་ལྕགས་ཀྱི་མཆུ་ཏོ་ཅན་ཞིག་རེད”ཟེར་བཞིན་སྡིགས་དམོད་བྱེད་དུས།
ང་ཚོས་ཀྱང“ཁྱོད་ཀྱིས་བཤད་པ་བདེན་པ་རེད། དེ་ནི་དངོས་གནས་འདྲེ་མོ་ལྕགས་ཀྱི་
མཆུ་ཏོ་ཅན་ཞིག་རེད། ང་ཚོས་འདྲེ་མོ་དེའི་ཁ་ནང་དུ་གཅིན་གཏང་དགོས”ཞེས་བཤད་
ནའང་། དོན་དུ་ང་ཚོ་སུས་ཀྱང་འདྲེ་མོ་ལྕགས་ཀྱི་མཆུ་ཏོ་ཅན་དེའི་ཁ་ནང་དུ་གཅིན་
གཏང་མ་ཐུབ།
ཡིན་ནའང་། ང་ཚོས་རང་སེམས་ཀྱི་ཞེ་སྡང་བསལ་ཆེད་ཐབས་བཀོད་སྣ་ཚོགས་
འཐེན་པ་ཡིན།
འཇིགས་མེད་ཁ་རྐོས”ང་ཚོས་ཁོ་ཚང་གི་རྩྭ་ཁང་མེར་བསྒྲོན་ན་ཅི་འདྲ”ཟེར།
སྟོབས་ལྡན་སྣ་འབིགས་ཀྱིས“ང་ཚོས་ཁོ་ཚང་གི་ཚོད་རའི་གྱང་རྣམས་བསློག་ན་ཅི་
འདྲ”ཟེར།
161



གཡུ་དྲུག་དཀར་དཔེ་ཚོགས།
བསོད་ནམས་འབག་བཙོག་གིས“ང་ཚོས་ཁོ་ཚང་གི་ཕག་ལ་དུག་བྱིན་ན་ཅི་འདྲ་
ཟེར།
ངས”ང་ཚོས་ཁོ་ཚང་གི་ཤིང་རྟའི་རྐྱལ་བ་དྲལ་ན་ཅི་འདྲ་ཞེས་བཤད།
ང་ཚོས་དེ་ལྟར་རང་རང་གི་དྲན་ཚུལ་རྣམས་ལྷུག་པོར་བརྗོད་རྗེས་གོང་གི་དྲན་ཚུལ་
དག་ལ་ཁ་མ་འཆམ་པས། ཡང་ཡང་དྲན་ཚུལ་བཤད་ཅིང་གྲོས་བྱས་མཐར་ཁོ་ཚང་གི་དུད་
ཁུང་ནང་དུ་རྩྭ་གང་བརྫང་རྒྱུ་དང་། ཁོ་ཚང་གི་སྒོ་ཁར་མི་རེས་སྐྱག་རྒན་རེ་གཏང་རྒྱུར་
འཐད་པ་བྱུང་།
ང་ཚོས་འཆར་གཞི་རྣམས་ཡོངས་སུ་གྲུབ་རྗེས་ཐག་རིང་ཞིག་ཏུ་བསྐྱངས་ནས་བསྡད་
པ་ཡིན། ཕྱི་དྲོའི་མཚམས་ཤིག་ལ་འཇིགས་མེད་ཁ་རྐོས ”ཡོང་ཐལ། ཡོང་ཐལ། འདྲེ་
མོ་ལྕགས་ཀྱི་མཆུ་ཏོ་ཅན་དེ་ཡོང་ཐལ”ཟེར། ང་ཚོས་བློ་རིག་བསྒྲིམས་ཏེ་ཁ་རོག་གེར་མོས་
ཅི་བྱེད་ལ་བལྟས་ནས་བསྡད་པ་ན། མོས་རྒྱབ་ཏུ་རྩྭ་ལྡུམ་ཤོག་གཅིག་ཁུར་ཞིང་གཡུག་
བཞིན་གཡུག་བཞིན་འོང་གིན་འདུག ང་ཚོས་རེ་སྒུག་གི་མིག་ཟུང་མོའི་ཕྱོགས་སུ་ཆེས་
ཆེར་བགྲད་པ་ཡིན། མོས་སྒོ་ཁར་བཏང་འདུག་པའི་སྐྱག་པ་རྣམས་མ་མཐོང་བ་འདྲ་སྟེ།
མོ་སྔོན་ལ་འཇིགས་མེད་ཁ་རྐོས་བཏང་བའི་སྐྱག་རྒན་དེའི་སྟེང་ལ་སྤོས་ཤིང་། དེ་ནས་
བསོད་ནམས་འབག་བཙོག་གིས་འཇིགས་མེད་ཁ་རྐོས་བཏང་བ་ལས་ཀྱང་ཆེ་བའི་སྐྱག་
རྒན་དེའི་སྟེང་དུ་སྤོས་པ་དང་ཁ་ནས་ཨག་སྐད་ཅིག་ཤོར་ཅིང་། ''ཨ་བ་ཨ་མ། གསོན་
ལྤགས་བཤུ་རྒྱུ་བོ་འདི་ཚོ ”ཞེས་ས་དམོད་གནམ་དམོད་བྱེད་ཅིང་མཆིས། དེ་དུས་ཕུ་བོ་
དོན་འགྲུབ་ཀྱང་ར་མ་འགའ་དེད་ནས་གྱང་སྣ་རུ་འཇུར་ཡོང་། ཁོས་མིག་མདུན་གྱི་རྣམ་
པ་དེ་མཐོང་འཕྲལ“འུར་མ་བརྒྱག གཞན་གྱིས་གོ་ན་ངོ་རེ་ཚ”ཟེར་བཞིན། ལྕགས་ཁེམ་
ཞིག་འཁྱེར་ཡོང་སྟེ་སྐྱག་རྒན་རྣམས་རེ་རེ་བཞིན་གཞིས་མའི་ལོགས་ཀྱི་ཐལ་སྤུངས་སྟེང་
དུ་གཡུགས་སོང་། མོས་ད་དུང་ས་དམོད་གནམ་དམོད་བྱེད་ཀྱིན་འདུག་མོད། ཕུ་བོ་དོན་
162



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཀ་
འགྲུབ་ཀྱིས་ཤབ་ཤུབ་ངང་ཅི་ཞིག་བཤད་བཞིན་ཁྱིམ་ལ་དྲུད་སོང་། འཇིགས་མེད་ཁ་རྐོ་
དང་བསོད་ནམས་འབག་བཙོག་གཉིས་དགའ་ནས་ཁ་ཡང་བསུམ་ཐུབ་ཀྱིན་མི་འདུག་
མོད། སྟོབས་ལྡན་སྣ་འབིགས་དང་ང་ཚོའི་སེམས་ལ་ཕངས་སེམས་ཤིག་སྐྱེས་བྱུང་།
སྟོབས་ལྡན་སྣ་འབིགས་ཀྱིས་འདྲེ་མོ་དེ་ངས་བཏང་བའི་སྐྱག་པའི་སྟེང་ལ་སྤོས་མ་
སོང་”ཟེར།
ངས་ཀྱང”ངས་བཏང་བའི་སྐྱག་པའི་སྟེང་དུ་མ་སྤོས་ཐལ”ཞེས་བཤད། །
ང་ཚོས་དེ་ལྟར་སྡུག་སྨྲེ་འདོན་དུས་ཕུ་བོ་དོན་འགྲུབ་ཀྱིས“ཨུ་ཧུ། ཨུ་ཧུ”ཟེར་བཞིན་
སྒོར་བུད་བྱུང་ལ། འདྲེ་མོ་དེས་ཀྱང་ཨུ་ཧུ། ཨུ་ཧུ”ཟེར་བཞིན་སྒོར་བུད་བྱུང་། ཁོ་གཉིས་
སྒོར་བུད་ནས་ཅུང་མ་འགོར་བར་ཁོ་ཚང་གི་ལྷས་ནས་དུ་བ་སྔོ་ལྷོག་ལྷོག་ཏུ་འཕྱུར་ཏེ་ནམ་
མཁའ་དང་ས་གཞི་མེད་པར་བསྲེས་བྱུང་།
དེ་དུས། མུན་ནག་གི་སོ་ཁ་རྣོན་པོས་གྲོ་ཞིང་ཁའི་བར་སྣང་གི་དཀར་ངོགས་ཡོད་
ཚད་ཁྱུར་མིད་བཏང་བྱུང་བས། ང་ཚོ་ཁ་རོག་གེར་རང་རང་གི་ཁྱིམ་དུ་བྲོས་པ་ཡིན། ས་
རུབ་ནང་མི་ཞིག་གིས“ཨ་བ་ཨ་མ། གསོན་ལྤགས་བཤུ་རྒྱུ་བོ་ཞེས་མཚམས་མེད་པར་
སྡིགས་དམོད་བྱེད་ཅིང་མཆིས་ནའང་། ང་ལ་བྱ་བ་ཆེན་པོ་ཅི་ཞིག་གྲུབ་སོང་བ་ལྟར་ཚོད་
ཚོད་དུ་དགའ་རྒྱུ་ཞིག་བྱུང་།
སྡེ་བའི་ནང་དུ་སྤོ་བོ“ར་ཐོང”ལ“མི་དེའི་མགོར་མི་ཡོང་སུའི་མགོར་ཡོང་རྒྱུ།
ཁྲིགས་སེ་ཡིན”ཟེར་མཁན་ཡང་འགའ་རེ་ཡོད་དེ། དེ་དག་ནི་སྤོ་བོ་ཀླུ་རྒྱལ་དང་སྤོ་བོ་རྟ་
མགྲིན། ཨ་ཡེ་རིལ་མ་སོགས་རེད།
ཉིན་དེར་གཟའ་ཉི་མ་ཡིན་པས། ང་དང་སྟོབས་ལྡན་སྣ་འབིགས་གཉིས་ཀ་མ་ཎི་
ཁང་གི་རྩིབས་ལོགས་ཀྱི་གཡུལ་ཁའི་ནང་དུ་ཐེ་ཀེ་རྩེད་བཞིན་སྡོད་དུས། སྔོན་ལ་སྤོ་བོ་
163



གཡུ་དྲུག་དཀར་དཔེ་ཚོགས།
བ་དཀར་
པ།
ཀླུ་རྒྱལ་མ་ཎི་ཁང་གི་མདུན་གྱང་ལ་ཁེན་ནས་བསྡད་བྱུང་། དེ་ནས་ཨ་ཡེ་རིལ་མས་མ་ཎི་
འདོན་བཞིན་སླེབས་ཤིང་། སྤོ་བོ་ཀླུ་རྒྱལ་ལ་འཚམས་འདྲི་ཞིག་བྱས་རྗེས་ཁོའི་འཁྲིས་སུ་
ཙོག་བྱུང་། དེའི་འཕྲོར་སྤོ་བོ་རྟ་མགྲིན་ཡང་དེར་ཡོང་ནས་ཐང་ལ་ཙོག་བྱུང་། ཁོ་ཚོས་ཉི་
མར་ལྡེ་བཞིན་མ་ཎི་ཚར་འགའ་བཏོན་རྗེས་ཡར་བཤད་མར་བཤད་ཀྱི་མགོ་བརྩམས་སོང་།
རིམ་གྱིས་རིམ་གྱིས་ཁོ་ཚོའི་ཁ་བརྡ་རང་ཤུགས་སུ་སྤོ་བོ ''ར་ཐོང”གི་སྟེང་དུ་བབས་བྱུང་།
ཨ་ཡེ་རིལ་མས“མི་དེའི་མགོར་མི་ཡོང་སུའི་མགོར་ཡོང་རྒྱུ། ཁྲིགས་སེ་ཡིན”ཟེར། །
སྤོ་བོ་ཀླུ་རྒྱལ་གྱིས་སྐད་མགོ་ཇེ་དམའ་རུ་བཏང་ཞིང་གཡས་ལྟ་གཡོན་ལྟ་ཞིག་བྱས་
རྗེས“ད་ནི་ར་ཐོང་གིས་གཅིན་སྐྱག་ཀྱང་བདག་ཐུབ་ཀྱིན་མི་འདུག” ཟེར།
སྤོ་བོ་རྟ་མགྲིན་གྱིས་ལག་གི་ཕྲེང་བ་སྐེ་ལ་བསྐོན་རྗེས“དེར་ཁོར་མཛའ་བའི་མནའ་
མ་ཞིག་འཁེལ་ཡོད་གི་ཡ། ཡོད་ཚད་ལས་དབང་གི་བཀོད་སྒྲིག་རེད”ཟེར།
ཨ་ཡེ་རིལ་མར་ན་ཁོལ་ཞིག་ཡོད་པ་དང་འདྲ་བར་དེར་ཁྲིགས་སེ་ཡོད། རྣམ་སྨིན་
ཟེར་བ་ཚེ་ཐོག་ཏུ་འཁོར་རྒྱུ་ཡོད་པ་ཀན་རེད”ཟེར། །
སྤོ་བོ་རྟ་མགྲིན་གྱིས“དེས་མི་ལས་དགུ་ལས་མ་བྱས་པ་ཞིག་མེད། ད་ནི་ཚད་འདིར་
ལྷུང་བ་མིན་ནམ”ཟེར།
ཨ་ཡེ་རིལ་མས“མི་ངན་དེ་དེ་དུས་ངའི་མགོ་ཐོག་ལ་མ་ཞོན་གོང་མ་ཡིན། ད་ནི་
གཅིན་སྐྱག་ཀྱང་བདག་མི་ཐུབ་ན་སྡུག་གྱོང་རེད”ཟེར།
སྤོ་བོ་ཀླུ་རྒྱལ་གྱིས་སྔར་བཞིན་སྐད་མགོ་དམའ་མོ་ངང“འོ་ལེ། ད་ནི ་ར་ཐོང་གིས་
སྡུག་འདེགས་རྒྱུ་རེད་ཡ”ཟེར།
སྤོ་བོ་རྟ་མགྲིན་གྱིས“གནའ་དང་མར་བུ་ང་ཡོད་དང་། དཔའ་ང་ཡོད་ཟེར་བ་ཞིག་
མིན་ནམ། ད་བུ་གང་ལ་བུད་སོང་། དཔའ་གང་ལ་བུད་སོང་ཟེར།
ཨ་ཡེ་རིལ་མས“ད་ཁ་ནང་ལ་ཆུ་ཐེངས་གསུམ་པོ་ཡང་ཡོང་གི་མི་འདུག་ཟེར། ད་
164



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
རྣམ་སྨིན་མིག་ཐོག་ལ་ཤར་ཡོད་ག”ཟེར།
“འོ་ལེ། ད་དེ་བཤད་དེ… ༌
སྤོ་བོ་ཀླུ་རྒྱལ་གྱིས་སྐད་ཆའི་མཇུག་མ་བཤད་པར་ཁ་རོག་གེར་བསྡད་བྱུང་།
མཚན་མོ་དེར་ངས་ཕ་མ་གཉིས་ཀར་ཉིན་དེར་གོ་བའི་གཏམ་རྣམས་བཤད་དུས། ཨ་
ཕས“ད་ནི་སྤོ་བོ་ར་ཐོང་ལ་མགོའི་ཉི་མ་དང་། ལ་སྟེང་གི་གྲིབ་མ་རེད། མི་ཤི་ཁར་ཐུག་
དུས་ད་དུང་ངན་གཏམ་ནས་ཅི་བྱེད་དམ” ཟེར་ཞིང་། ཨ་མས་ང་ལ་“གཞན་ལ་ཅི་བཤད་
ན་བཤད་དུ་ཆུགས། ཁྱོད་ཀྱིས་ཁོ་ཚོའི་སྐད་ཆ་གཞན་ལ་བཤད་མི་ཉན”ཟེར། ངས་ཁོ་ཚོས་
སྤོ་བོ་ར་ཐོང་”ལ་དེ་ལྟར་བཤད་དགོས་པའི་རྒྱུ་མཚན་ཅི་ཡིན་ནམ་ཞེས་དྲིས་པ་ན། ཨ་ཕས་
“སྤོ་བོ་ར་ཐོང་གིས་སྡེ་བའི་ཧྲུའུ་ཅི་ཁུར་མྱོང་བ་རེད། དེ་དུས་ཨ་ཡེ་རིལ་མས་གཞུང་གི་
གྲོ་སྐྱེ་མོ་གང་བརྐུས་པས། ཁོས་ཨ་ཡེ་རིལ་མ་མི་མང་གྲས་སུ་བརྩེངས་ཏེ་དགག་རྒྱག་བྱས་
པ་རེད… གསར་བུའི་སྣང་བ་རེད་མོད། ཤིང་འཛེར་མེད་རྒྱ་རྫོང་ནགས་ན་མེད། མི་
སྐྱོན་མེད་འཛམ་བུ་གླིང་ན་མེད་ཟེར་བ་རེད… ཡ། ད་དེ་དག་བཤད་ནས་ཅི་བྱེད། སྔ་
མོ་ནས་ངལ་གསོ”ཟེར་བཞིན་ཡར་ལངས་ནས་ཚ་ཐབ་ཀྱི་ཕྱོགས་སུ་བུད་སོང་།
རྗེས་སུ་ངའི་རྣ་ལམ་དུ་གཏམ་ཞིག་འཁོར་བ་ནི། བསོད་ནམས་འབག་བཙོག་གིས་
ང་ལ“སྤོ་བོ་ “ར་ཐོང་ནི་ཁྱོད་ཀྱི་སྤོ་བོ་ངོ་མ་བོ་ཡིན་པ་རེད། ཁྱོད་ཀྱིས་ཨེ་ཤེས”ཟེར། ཁོའི་
སྐད་ཆ་དེས་ང་མི་དགའ་བར་བཏང་སོང་། ངས་སྤོ་བོ”ར་ཐོང་ལ་སྙིང་རྗེ་ནའང་། བསོད་
ནམས་འབག་བཙོག་གིས“སྤོ་བོ་ར་ཐོང་ནི་ཁྱོད་ཀྱི་སྤོ་བོ་ངོ་མ་བོ་ཡིན་པ་རེད། ཁྱོད་ཀྱིས་
ཨེ་ཤེས”ཟེར་དུས། ང་ལ་ཞེ་སྡང་འགོག་མེད་ཅིག་སྐྱེས་བྱུང་། ངས་ཁོར་“སྤོ་བོ་ར་ཐོང་ནི་
ཁྱོད་ཀྱི་སྤོ་བོ་ངོ་མ་བོ་རེད། ཁྱོད་ཀྱིས་ཨེ་ཤེས”ཞེས་ལྡོག་འདྲི་ཞིག་བྱས་པ་ན། ཁོས “ཨ་ཙི།
165



གཡུ་དྲུག་དཀར་དཔེ་ཚོགས།
ཁྱོད་རྣར་མི་འགྲོའམ”ཟེར། ངས་“ཁྱོད་ལ་སུས་བཤད་པ་ཡིན”ཞེས་དྲིས་པ་ན། བསོད་
ནམས་འབག་བཙོག་གིས “ཁྱོད་ལ་སུས་བཤད་པས་ཅི་བྱེད། སྤོ་བོ་ར་ཐོང་ཁྱོད་ཀྱི་སྤོ་བོ་
ཡིན་པ་ངོ་མ་རེད”ཟེར། །
“ཁྱོད་ཀྱི་ཨ་ཕའི་རོ་ཡི་སྤོ་བོ་རེད། ཤེས་སམ།”
ཁོས་ཡང་ཡང་དེ་ལྟར་བཤད་ཡོང་བས་ང་ཡང་ཁ་སྤོ་ཁ་ནས་ལངས་ཤིང་ཞེ་སྤོ་གཏིང་
ནས་ལངས་བྱུང་། །
སྐྱག་ཕྲུག་འདི་སྤོ་ལངས་བཞིན་འདུག ཁྱོད་མི་དགའ་ན་ཡང་སྤོ་བོ་ར་ཐོང་ཁྱོད་
ཀྱི་སྤོ་བོ་ཡིན་པ་རེད། ཁྱོད་མ་དགའ་ནས་རྒྱུ་མ་ལུག་སོང་རུང་སྤོ་བོ་ར་ཐོང་ཁྱོད་ཀྱི་སྤོ་བོ་
ཡིན་པ་རེད…"
བསོད་ནམས་འབག་བཙོག་གིས་ངའི་གདོང་ལ་མཛུབ་མོས་ཀེར་ཏེ་དེ་ལྟར་མཚམས་
མེད་པར་བཤད་འོངས།
ང་ནི་རབ་ཏུ་ཁྲོས་ཏེ་ཁོའི་སྟེང་དུ་མཆོངས་པ་ན། ཁོས་ང་ལ་སྐོར་རྒྱག་ཅིག་བྱས་ཏེ་
ཐང་ལ་བསྐྱེལ་བྱུང་།
བསོད་ནམས་འབག་བཙོག་གིས“ཁྱོད་ཀྱི་སྤོ་བོ་མིན་ན་ཁྱོད་ཀྱི་ཨ་མས་སྤོ་བོ་ར་ཐོང་
ལ་གོ་རེ་འཁྱེར་ནས་ཅི་བྱེད། ཁྱོད་ཀྱི་སྤོ་བོ་མིན་ན་ཁྱོད་ཀྱིས་ང་ཚོར་ཐབས་བཀོད་འཐེན་
ནས་ཁོ་ཚང་གི་དུ་ཁུང་ནང་དུ་རྩྭ་བརྫངས་ནས་ཅི་བྱེད། ཁོ་ཚང་གི་སྒོ་ཁར་སྐྱག་པ་
བཏང་ནས་ཅི་བྱེད”ཟེར། །
ངའི་སེམས་ལ་དེ་དག་ཚང་མ་ཨ་ཡེ་རིལ་མས་བཤད་པ་ཡིན་རྒྱུ་རེད་སྙམ།
གྲོ་ཞིང་ཁར་ཕྲ་མ་བྱེད་མཁན་ཞིག་ཡོད་ཚེ་ཨ་ཡེ་རིལ་མ་ལས་ཐར་ས་མེད།
ང་ལ་མིག་ཆུ་བཞུར་བཞིན་ཁྱིམ་ལ་བརྒྱུགས་ནས་ཨ་ཕར་གཏུག་བཤེར་བྱེད་དུས།
ཨ་ཕས”ག་ལ་ཡིན། གཞན་ལ་ཅི་བཤད་ན་བཤད་དུ་ཆུགས”ཟེར་ཞིང་། དེ་ནས“མི་རྣམས་
166



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། ་
ཀྱི་ཁ་སངས་རྒྱས་ཀྱིས་མི་ཆོད་ཟེར་བ་རེད། ཨེ་གོ་ཐལ། ཁ་ཡ་མ་བྱེད་ཟེར། །
ཨ་ཕས་དེ་ལྟར་བཤད་དུས། ཁོའི་གདོང་གི་རྣམ་འགྱུར་ནི་ཧ་ཅང་རྒྱུན་ལྡན་མིན་པ་
ཞིག་ཏུ་སྣང་བས། ད་ལྟ་བསམས་ན་ཁོའི་སེམས་ནའང་ནོངས་ཤིག་ཡོད་པ་ཤེས་ཐུབ། ཡིན་
ནའང་སྤོ་བོ་ར་ཐོང”ངའི་སྤོ་བོ་ཡིན་མིན་ལ་གསལ་ཁ་འབྱེད་པའི་ལན་ཞིག་སུས་ཀྱང་
གནང་མ་སོང་།
ཉིན་ཞིག་ང་ཚོ་རུ་བར་ནས་ཡར་རྒྱུག་མར་རྒྱུག་བྱས་ནས་སྤོ་བོར་ཐོང”ཚང་གི་
གཞིས་མའི་འགྲམ་དུ་སླེབས་དུས། ཕུ་བོ་དོན་འགྲུབ་དང་ཨ་ཅེ་འབྲུག་མོ་གཉིས་ཀྱིས་
འཛིང་མོ་བྱེད་པའི་སྐད་གོ་བྱུང་། །
"......
''ང་ལ་མི་ཁ་འཁོར་ན་འཁོར། ང་མི་ཁ་ལ་སྐྲག་པ་ཞིག་མིན།"
དེ་ནི་ཨ་ཅེ་འབྲུག་མོའི་སྐད་རེད། །
“ཁྱོད་མི་ཁ་ལ་མི་སྐྲག་ནའང་། དེ་ངའི་ཨ་ཕ་རེད་ཡ། ཁོར་ཡོད་པ་ནི་ང་བུ་གཅིག་
པུ་རེད།
དེ་ནི་ཕུ་བོ་དོན་འགྲུབ་ཀྱི་སྐད་རེད།
“ཁྱོད་ཀྱི་ཨ་ཕ་ཡིན་ན་ཅི་རེད། དེ་ངའི་ཨ་ཕ་མིན།"
ངས་ཁྱོད་ལ་ད་རག་བར་བསྟུན་མ་བསྟུན་གྱི་བསམ་པ་ཞིག་མེད། ཁྱོད་ཀྱིས་རྒྱུ་
འབྲས་ཤིག་བརྩིས་ན་ཨེ་ཆོག”
“ཁྱོད་ཀྱིས་ང་ལ་རྒྱུ་འབྲས་བརྩིས་ཟེར་རམ། ཡ། ངས་མི་བརྩི་ཡ། མ་བརྩིས་ན་ཁྱོད་
ཀྱིས་ཅི་ཞིག་བྱ་རྒྱུ།'
ཁྱོད་འདི། ཁྱོད་འདི… ཇི་འདྲའི་མི་ཞིག་རེད་ཨང་།”
167



གཡུ་དྲུག་དཀར་དཔེ་ཚེཀས།
"ང་ཅི་རེད། ཁྱོད་དགའ་ཡང་འདི་འདྲ་ཞིག་ཡིན། མ་དགའ་ཡང་འདི་འདྲ་ཞིག་
ཡིན།་ །
ཕུ་བོ་དོན་འགྲུབ་ཀྱིས་ལན་མ་བསློགས་པར་ཁ་རོག་གེར་བསྡད་བྱུང་།
''ཡ། ཅི་རེད། ཁྱོད་ལྐུགས་པ་ཡིན་ནམ། ངའི་སྟེང་ལ་མིག་འཇུར་ནས་ང་ལ་གཅར་
རྒྱུ་ཡིན་ནམ།
“ཁྱོད་ཀྱི་ཨ་བ་ཨ་མའི་རོ། ད་ཁྱོད་ཀྱིས་ཤོད། ངས་ཁྱོད་ཀྱི་ཁ་ནང་ལ་མ་བརྒྱབ་ན་
ཁྱོད་ཀྱིས་ལྟོས། །
“ཡ། རྒྱོབས། བརྒྱག་མ་ཐུབ་ན་ཁྱོད་བུ་མིན་པའི་རྟགས།”
ང་ཚོས་ཁོ་གཉིས་ཀྱིས་འཛིང་མོ་བྱེད་པར་ལྐོག་ཉན་བྱས་ནས་སྡོད་དུས། སྔོན་ལ་ཕུ་
བོ་དོན་འགྲུབ་ཀྱིས་ཨ་ཅེ་འབྲུག་མོར་འགྲམ་ལྕག་གཞུས་པའི་སྒྲ་གསལ་བོར་ཐོས་བྱུང་། དེ་
ནས་ཁྲོག་སྒྲ་པང་སྒྲ་ལན་འགའ་གྲགས་མཐར། ཨ་ཅེ་འབྲུག་མོའི་འཁྲབ་སྟོན་བྱེད་པ་ལྟ་
བུའི་ངུ་འབོད་དེ་ཐོས་བྱུང་། །
འཇིགས་མེད་ཁ་རྐོས”འདྲེ་མོ་ལྕགས་ཀྱི་མཆུ་ཏོ་ཅན་དེ་ལ་ཁྲིགས་སེ་ཡོད”ཟེར་
བཞིན་གདོང་ལ་འཛུམ་ཞིག་ལངས་བྱུང་། །
དེའི་འཕྲོར་སྟོབས་ལྡན་སྣ་འབིགས་ཀྱིས་ཀྱང“ཕུ་བོ་དོན་འགྲུབ་དེ་ཡང་བུ་ངན་ཞིག་
མིན་པ་འདྲ། འདྲེ་མོ་དེ་བསད་དང་ན་ང་ཇི་འདྲའི་དགའ་བ་ལ”ཟེར། །
ང་ལའང་དགའ་བ་ཟད་མི་ཤེས་པ་ཞིག་སྐྱེས་ཤིང་། འདྲེ་མོ་དེར་སྔར་ནས་གཅར་རྡུང་
དཔེ་མེད་པ་བྱ་དགོས་པའི་མི་ཚད་འཕྱིས་འདུག་སྙམ་བྱུང་།
ཕྱི་ཉིན་ཨ་ཅེ་འབྲུག་མོ་བྲོས་མོར་བུད་སོང་ཞེས་ཨ་ཡེ་རིལ་མས་ཀུན་ལ་སྒྲོག་ཅིང་
མཆིས། ངས་ཨ་ཡེ་རིལ་མའི་གཏམ་དེ་གོ་བས་ཚོད་ཚོད་ལ་དགའ་སྟེ་གནམ་ལྡིང་བྱས་པ་
168



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིཔ།ས་
ཀྱི
ང
ཡིན། ད་ལྟ་བསམས་ན་ཨ་ཡེ་རིལ་མས་འཕྲིན་བཟང་ཞིག་བཤད་པ་ནི་ཕལ་ཆེར་དེ་ཁོ་ན་
ཡིན་པ་འདྲ། ངའི་སེམས་ལ་འདྲེ་མོ་དེ་ཕྱིར་འོང་རྒྱུ་མེད་ན་ཅི་མ་རུང་སྙམ།
ཨ་ཅེ་འབྲུག་མོ་བྲོས་མོར་སོང་བའི་ཉིན་དེར་གནམ་གཤིས་ནི་དཔེ་མེད་ཡག་པོ་ཞིག་
རེད། དེ་ནི་འདྲེ་མོ་དེ་སོང་བར་གནམ་རྒན་མ་ཡང་ཤིན་ཏུ་དགའ་བ་དང་མཚུངས། གྲོ་
ཞིང་ཁའི་རི་ཀླུང་ཐང་གསུམ་ཀུན་ཏུ་སྔོ་ལྗང་གི་གཡུ་ལོས་བརྒྱན་ཏེ་ལྟ་ན་སྡུག་ཅིང་། བྱ་
བྱིའུ་རྣམས་ཀྱང་དགའ་སྟེ་ཅ་ཅོའི་གཞས་ཆུང་བར་མེད་དུ་གཏོང་བར་བྱེད། །
ཉིན་དེར་ཕུ་བོ་དོན་འགྲུབ་ཀྱིས་ཁོ་ཚང་གི་དྲེལ་རྒན་དེ་ལ་ཤིང་རྟ་འདྲུད་དུ་བཅུག་
ཅིང་། སྤོ་བོ་”ར་ཐོང་ཤིང་རྟའི་ནང་བཞག་སྟེ་སྡེ་འདབས་བརྒྱུད་ནས་བུད་སོང་། དེ་ནི་
སྤོ་བོ་ར་ཐོང”མལ་སར་ལྷུང་བ་ནས་ཐོག་དང་པོར་སྒོར་བུད་པ་ཡིན་སྲིད། སྡེ་བའི་ནང་
གི་མི་རྣམས་ཀྱིས་རྣམ་པ་དེ་མཐོང་བའི་མོད་ལ་རང་རང་ས་རུ་སྐེ་བསྲིངས་ནས་སྤོ་བོར་
ཐོང”ཕ་བུ་གཉིས་ཀྱིས་ཅི་བྱེད་ལ་བལྟས་འདུག རྗེས་སུ་བཤད་ན། དེ་ནི་སྤོ་བོ་ར་ཐོང”
གིས་ཁོ་རང་དེ་སྔ་ཕྱུག་རྫི་བྱས་མྱོང་སའི་རི་ཐང་དང་། ཁོས་ལས་ཀ་ལས་མྱོང་སའི་ཞིང་ཁ་
སོགས་སུ་ཕྱིན་ནས་ཐེངས་ཤིག་ལྟ་འདོད་ཅེས་རེ་བ་བཏོན་པ་རེད་ཟེར། །
ཉིན་དེར་ཕུ་བོ་དོན་འགྲུབ་ཀྱིས་ཤིང་རྟའི་ནང་དུ་སྤོ་བོར་ཐོང“དྲུད་ནས་འགྲོ་དུས།
ངའི་སྣང་བ་ཞིག་ལ་རྩྭ་རྩི་དང་ལྗོན་ཤིང་དག་གིས་ཀྱང་སྤོ་བོ ར་ཐོང་ལ་མགོ་ལྕོག་ལྡེམ་
ནས་བསུ་མ་བྱེད་པ་དང་འདྲ། ང་ཚོ་བྱིས་པ་རྣམས་ནི་ཕུ་བོ་དོན་འགྲུབ་ཀྱི་རྗེས་དེད་ནས་
འགྲོ་དུས། སྤོ་བོ“ར་ཐོང” གི་ཟུངས་ཟད་པའི་ལག་པས་ང་ཚོར་གཡབ་མོ་རེ་བྱེད་པ་དེ་ནི་
ངས་ནམ་ཡང་བརྗེད་ཐབས་མེད། སྐབས་དེའི་ཁོའི་སེམས་ཁམས་ནི་ཇི་ལྟ་བུ་ཞིག་ཡིན་
པ་ངས་མི་ཤེས་མོད། གང་ལྟར་ཁོའི་གདོང་གི་སྐྱི་མོའི་བར་དུ་འཚང་བའི་འཛུམ་མདངས་
དེ་ནི་ལྗོན་པའི་རྩེ་རུ་རབ་ཏུ་སྨིན་པའི་ཀུ་ཤུ་ཞིག་དང་འདྲ་བར་འོད་ཀྱུག་ཀྱུག་བྱེད། ཕུ་
169



གཡུ་དྲུག་དཀར་དཔེ་ཚོགས།
བོ་དོན་འགྲུབ་ཀྱི་གདོང་ལའང་སྔ་ན་མེད་པའི་འཛུམ་ཞིག་ལངས་བཞིན་ང་ཚོར་ཕྱིར་ལྟ་
བྱེད་ཞོར་འགྲོ་བས། ངའི་སེམས་ལ་ཕུ་བོ་དོན་འགྲུབ་ཀྱང་སྤྱང་ཀིའི་ཁ་ནས་ཐར་བའི་ལུ་
གུ་ཞིག་སླར་ཡང་ཨ་མའི་པང་དུ་ལོག་པ་དང་འདྲ་ཨང་སྙམ་བྱུང་། དཔེ་དེ་དེ་འདྲའི་འོས་
མོ་ཞིག་ཡིན་མིན་མི་ཤེས་མོད་གང་ལྟར་ཉིན་དེར་ང་ལ་སྣང་བ་དེ་འདྲ་ཞིག་བྱིན་སོང་། །
ཕུ་བོ་དོན་འགྲུབ་ཀྱིས་དྲེལ་རྒན་འཁྲིད་ནས་གྲམ་ཆུའི་ཕ་རོལ་བརྒལ་སོང་བས། ང་
ཚོ་སྡེ་འདབས་ཀྱི་དེའུ་འབུར་གཡག་རོ་ལྟ་བུ་ཞིག་ཡོད་པ་དེའི་སྟེང་དུ་བུད་ནས་ཁོ་གཉིས་
ལ་བལྟས་བསྡད་པ་ཡིན། ང་ཚོ་དེ་ལྟར་སྨྲ་བ་མེད་པར་ཁོ་གཉིས་ལ་ཅེར་ནས་སྡོད་དུས་
སེམས་ཁོང་དུ་ཉི་འོད་འཕོས་པ་བཞིན་དྲོད་ལམ་མེར་གྱུར། ང་ཚོས་རྒྱང་ནས་སྤོ་བོ་ར་
ཐོང”གིས་ལག་པས་ཡང་ཡང་གཡབ་མོ་བྱེད་པ་མཐོང་བས། ང་ཚོས་ཁོར་ཕྱོགས་ནས་ལག་
པས་གཡབ་མོ་བྱེད་དུས། ཡང་བསྐྱར་སྤོ་བོར་ཐོང”གི་གདོང་གི་ནུབ་ཁའི་ཉི་ཟེར་བཞིན་
གཉོམ་པོར་འཇོ་བའི་འཛུམ་མདངས་དེ་མཐོང་བྱུང་།
དེ་དུས་འཇིགས་མེད་ཁ་རྐོས“སྤོ་བོ་ར་ཐོང…༌"༌ཞེས་བོས་བྱུང་།
ཁོས་དེ་ལྟར་བོས་པས་སྟོབས་ལྡན་སྣ་འབིགས་སོགས་ང་ཚོས་ཀྱང་མགྲིན་གཅིག་ཏུ་
“སྤོ་བོ་ར་ཐོང…༌"༌ཞེས་བོས་པ་ཡིན།
ང་ཚོའི་མཐོང་ལམ་དུ་སྤོ་བོ་”ར་ཐོང་ཕ་བུ་གཉིས་ཀ་ནག་ཐིག་ཅིག་ཏུ་གྱུར་ཅིང་།
རིམ་གྱིས་རིམ་གྱིས་ནག་ཐིག་དེ་ཡང་རླུང་གིས་ཁུར་སོང་བ་བཞིན་མི་སྣང་བར་གྱུར་སོང་།
མཚན་མོ་དེ་ནི་དུས་ཆེན་ཞིག་ཡིན་པ་འདྲ་སྟེ། དུས་ཆེན་དུ་འཁེལ་ན་ཨ་ཕས་རྒྱུན་
དུ་མར་མེ་རྐང་བུ་བདུན་རེ་འགྲུལ་ཁང་གི་བྱ་འདབས་སུ་ཅོག་རྙིང་ཚི་ལྡིག་ཅིག་ཡོད་པ་
དེའི་སྟེང་དུ་བསྒྲིགས་ནས་བསྒྲོན་པར་བྱེད། མཚན་མོ་དེར་ས་རུབ་ནས་ཅུང་མ་འགོར་
བར་ཨ་ཕས་ལག་པ་གཙང་མར་བཀྲུས་ཤིང༌། དེ་ནས་མར་མེ་རྐང་བུ་བདུན་པོ་འགྲུལ་
17O



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཁང་གི་བྱ་འདབས་སུ་ཡོད་པའི་ཅོག་རྙིང་ཚི་ལྡིག་དེའི་སྟེང་དུ་བསྒྲིགས་ནས་བསྒྲོན་བྱུང་།
མུན་ནག་གི་ཀློང་དུ་མར་མེ་རྐང་བདུན་པོ་ནི་འོད་ཀྱིས་སྤྲས་པའི་ཕྱེ་ལེབ་བདུན་དང་འདྲ་
བར་ཕར་འཕུར་ཚུར་འཕུར་བྱེད། །
ངས་དེ་ལྟར་ཕར་འཕུར་ཚུར་འཕུར་བྱེད་པའི་ཕྱེ་ལེབ་བདུན་པོར་བལྟས་ནས་སྡོད་
དུས། གནམ་གཤིས་ལ་འགྱུར་བ་ངང་གིས་ཐེབས་ཏེ་ཕྱོགས་དང་ཕྱོགས་ནས་རླུང་གི་འུར་
སྒྲ་ཤུར་ཤུར་དུ་ལྡང་བ་གྲག་འོང་། ཕྱེ་ལེབ་བདུན་པོ་ཡང་རླུང་གི་རྒྱུ་བ་དང་བསྟུན་ནས་
འཕུར་ཚད་ཇེ་མགྱོགས་སུ་བཏང་ནས་འཕུར་འཕུར་རྗེས། མཐའ་མར་ངའི་མིག་ལམ་དུ་
དེ་ལྟར་ནག་འཚུབ་བེར་གྱུར་སོང་། དེ་དུས་ཨ་ཕ་སྒོར་བརྒྱུགས་ཡོང་ནས "ཨ་ཁ། མར
..….མར་མེ། རླུང་གིས་གཟིམས་སོང”ཟེར།
མར་མེ། དངོས་གནས་རླུང་གིས་གཟིམས་སོང་། །
ཁོ་ར་ཁོར་ཡུག་ཐམས་ཅད་ནག་ཐིང་ཐིང་།
སྐབས་དེར་ངའི་རྣ་ལམ་དུ་ངུ་སྐད་གཟན་པོ་ཞིག་མུན་ནག་གི་ཁོང་ནས་བུས་པའི་
རྐང་དུང་གི་འགྱུར་ཁུགས་དང་འདྲ་བར་གྲག་འོངས་བྱུང་། ཨ་ཕ་དང་ངེད་གཉིས་ཀྱིས་
ཞིབ་ཏུ་མཉན་པ་ན་ངུ་སྐད་དེ་ནི་ཕུ་བོ་དོན་འགྲུབ་ཚང་གི་ཕྱོགས་ནས་མཆེད་ཡོང་བ་རེད།
ཨ་ཕས་ཡང་བསྐྱར“ཨ་ཁ”ཟེར་ཞིང་། དེ་ནས“སྤོ་བོ་ར་ཐོང་མེད་སོང་བ་ཁོ་ཐག་
རེད”ཟེར།
ཨ་མས་ཀྱང་ཨ་ཕའི་སྐད་གོ་འཕྲུལ་ཕྱི་རོལ་ཏུ་བརྒྱུགས་ཡོང་སྟེ་ངུ་སྐད་གཟན་པོ་དེ་
ལ་ཞིབ་ཉན་ཞིག་བྱས་རྗེས། མོ་རང་གློ་བུར་རང་ཚུགས་ཤོར་བ་བཞིན་བྱ་འདབས་ཀྱི་ཐེམ་
སྐས་སྟེང་དུ་ཙོག་ནས་སྐད་དམའ་མོས་དུས་བྱུང་། ངས་མགོ་བོ་བཀྱགས་ཏེ་མཁའ་ལ་ལྟ་
དུས། རླུང་གིས་ཁུར་ལ་ཁད་བྱེད་པའི་ཟླ་བ་མག་མོག་ཅིག་གྲོ་ཞིང་ཁའི་མཁའ་དབྱིངས་
སུ་འདར་ཙམ་འདར་ཙམ་བྱེད་པ་མཐོང་།
171



གཡུ་དྲུག་དཀར་དཔེ་ཚོགས།
ཕྱི་ཉིན་ཞོགས་པར་ང་ཚོ་སློབ་གྲྭར་འགྲོ་དུས། སྤོ་བོ་ཐོད་འབུར་སོགས་སྡེ་བའི་ནང་
གི་མི་རྒན་གཞོན་མང་པོ་ཞིག་སྤོ་བོ་ར་ཐོང“ཚང་གི་ཕྱོགས་སུ་མྱ་ངན་དུ་འགྲོ་བཞིན་
འདུག་ལ། ཚ་གསུར་གྱི་དྲི་ངད་ཞིམ་པོ་ཞིག་གྲོ་ཞིང་ཁའི་བར་སྣང་ཀུན་ཏུ་འཁྱིལ་འདུག
སྤོ་བོ་ར་ཐོང”ཤི་སོང་།
'ར་ཐོང་ཟེར་བའི་སྤོ་བོ་དེ་ཤི་སོང་།
ཉིན་གསུམ་རྗེས་ཀྱི་ནམ་མཁའ་ཡར་ལངས་ཀྱི་ཞོགས་པ་དེར། སྤོ་བོ་ར་ཐོང་གི་བེམ་
པོ་དུར་འཇུག་བྱེད་པའི་དུས་ལ་བབས་བྱུང་།
སྡེ་བའི་ནང་གི་མི་མང་པོ་ཕུ་བོ་དོན་འགྲུབ་ཚང་ལ་འདུས་ནས་འོད་དཔག་མེད་
ཀྱི་མཚན་འདོན་ཞིང་མཆིས། ཞོགས་པའི་འཁྱག་ཤུར་ཤུར་གྱི་མཁའ་དབུགས་ཁྲོད་དུ།
འདོན་རྟ་དེ་ལ་མི་སེམས་སྒུལ་ཞིང་སྨྲེང་ལ་བསྐུར་བའི་ནུས་པ་ཁྱད་པར་བ་ཞིག་ལྡན། དེ་
དུས། ཨ་ཕ་དང་ཕུ་བོ་དོན་འགྲུབ་སོགས་ཀྱིས་གཤིན་པོའི་བེམ་པོ་ཁུར་ནས་དུར་ཁྲོད་དུ་
ཕྱིན་སོང་ལ། བུད་མེད་རྣམས་ཀྱིས་བེམ་པོའི་རྗེས་ལ་ཕྱག་འཚལ་ཞིང་། མ་ཎི་ཡིག་དྲུག་
ངུ་སྐད་དང་བསྡོངས་ནས་གསང་མཐོར་གྱེར་བཞིན་འདུག
''ཨོཾ་མ་ཎི་པདྨེ་ཧཱུྃ། ཨོྃ་མ་ཎི་པདྨེ་ཧཱུྃ། ཨོཾ་མ་ཎི་པདྨེ་ཧཱུྃ…"
“ཨོཾ་མ་ཎི་པདྨེ་ཧཱུྃ། ཨོྃ་མ་ཎི་པདྨེ་ཧཱུྃ། ཨོྃ་མ་ཎི་པདྨེ་ཧཱུྃ…
སྤོ་བོ”ར་ཐོང”དེ་ལྟར་བུད་སོང་། ཁུ་སིམ་སིམ་ངང… ཁུ་སིམ་སིམ་ངང.
དེ་ནས་བཟུང་སྟེ། གྲོ་ཞིང་ཁའི་རྒྱབ་ལོགས་ཀྱི་དུར་ཁྲོད་དུ་དཀར་རྩི་བྱུགས་པའི་ས་
ཕུང་ཞིག་ཇེ་མང་དུ་སོང་། །
ངས་རྒྱང་ནས་མཐོ་དམའ་མི་སྙོམས་པའི་ས་ཕུང་དེ་དག་ལ་ལྟ་དུས། སྤོ་བོ་ར་ཐོང་དང་
ཨ་ཕ་གཉིས་ཀྱི་ངོ་གདོང་རེས་མོས་སུ་མིག་ལམ་དུ་འཁོར་བྱུང་། ཞིབ་ཏུ་བསམས་ན་སྤོ་བོར་
༨......
172



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས་
རྒྱུ
ཐོང"དང་ཨ་ཕ་གཉིས་ཀྱི་གདོང་ན་འདྲ་ས་མང་པོ་ཞིག་འདུག་པ་འདྲ་སྟེ། སྤོ་བོ་ར་ཐོང”
གི་སྣ་དང་ཨ་ཕའི་སྣ། སྤོ་བོ་ར་ཐོང”གི་ཁ་དང་ཨ་ཕའི་ཁ། སྤོ་བོ་ར་ཐོང་གི་མིག་དང་ཨ་
ཕའི་མིག སྤོ་བོ་ར་ཐོང་གི་ཐོད་པ་དང་
ངའི་མིག་ལམ་དུ་དེ་ལྟར་ཁོ་གཉིས་ཀྱི་འདྲ་ས་མང་པོ་ཞིག་ཤར་འོང་དུས། རྒྱུ་མཚན་
མེད་པར་སེམས་ཁོང་དུ་སྐྱོ་བའི་ན་བུན་ཞིག་འགོག་མེད་དུ་འཐིབས་ཡོང་བའི་མོད་ལ།
རྣ་ལམ་དུ་སྤོ་བོ་“ར་ཐོང”གི་འབོད་སྐད་དེ་ཧ་ཅང་གཉོམ་དུང་དུང་ངང་རྒྱང་རིང་རྒྱང་རིང་
ཞིག་ནས་ཉེ་བར་གྲག་འོངས།
“ང་སྐོམ་ནས་ཤི་ཐལ།”
''ང་ལྟོགས་ནས་ཤི་ཐལ།
"ང་ལ་གཅིན་གཏང་རྒྱུ་ཡོང་གི''
"ང་ལ་སྐྱག་པ་གཏང་རྒྱུ་ཡོང་གི་
''ལེ"
'ཀྭའི—"
173



གཡུ་དྲུག་དཀར་དཔེ་ཚོགས།
ཉི་འོད་འོག་གི་ཁྱེའུ།
དབྱར་ཁ་དེའི་ཚ་གདུག་གྲོ་ཞིང་ཁའི་རི་ཀླུང་ཐང་གསུམ་དུ་ཉིན་གཅིག་ཉིན་གཉིས་
ཉིན་གསུམ་ཉིན་བཞི་ཉིན་ལྔ་ཉིན་དྲུག་ཉིན་བདུན… ཉིན་ཉི་ཤུ་རིང་མེ་བཞིན་འབར་
འབར་བས། རི་ཀླུང་ཀུན་ཏུ་ཐར་ཐོར་དུ་སྐྱེས་པའི་རྩི་ཤིང་དག་ཀྱང་སྐེ་སྒྲོག་མི་ཐུབ་པའི་
ཁྱེའུ་ཞིག་དང་འདྲ་བར་མགོ་བོ་ཐུར་ལ་དཔྱངས་འདུག
ར་རྫི་ཚེ་ལོ་ནི་གྲོ་ཞིང་ཁའི་ར་མ་ཆེས་མང་བའི་གྲས་ཡིན། ཁོ་ནི་ཉི་མ་སུམ་བརྒྱ་
དྲུག་ཅུ་པོར་གྲོ་ཞིང་ཁའི་རྒྱབ་རི་སྤྱི་ཐུར་དེའི་སྟེང་དུ་གུར་ཕུབས་ཏེ་ར་རྫི་བྱས་ཡོད་པ་རེད།
དུས་རྒྱུན་ཡིན་ན་ར་མ་རྣམས་རི་འདབས་ཀྱི་གྲམ་ཆུ་ཁར་ཉིན་གསུམ་ནས་བཞིའི་རིང་ལ་
ཐེངས་ཤིག་ལས་འདེད་མི་དགོས་མོད། ཉིན་དེ་དག་གི་རིང་དུ། ཚ་གདུག་གི་དབང་གིས་
ར་རྫི་ཚེ་ལོས་ར་མ་རྣམས་རི་འདབས་ཀྱི་ཆུ་ཁར་ཉིན་རེར་ཐེངས་རེ་འདེད་དགོས་བྱུང་།
174



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། ་
དེ་ལྟར་བྱུང་བས་ཁོས་ཉིན་གཅིག་གི་དུས་ཚོད་མང་པོ་ལམ་ནས་བཏང་བར་ཕངས་སེམས་
ཆེན་པོ་སྐྱེ་བཞིན་འདུག དེ་ནི་ཁོས་ལམ་གྱི་དཀའ་ཚེགས་བསམ་པ་མིན་པར་ར་མར་
རྩྭ་ཟ་བའི་དུས་ཚོད་མི་འདུག་ཟེར་ལ། ད་དུང་བལྟས་བལྟས་ལ་ངའི་ར་མ་རྣམས་ཀྱི་ཤེད་
ལྷུང་ཐལ་ཞེས་འཁང་ར་བྱེད་ཀྱིན་འདུག་མོད། འོན་ཀྱང༌། མགོ་ནག་སྐྱིད་སྡུག་གནམ་
གྱི་ལག་ཟེར་བ་མིན་ནམ། །
དེ་ལ་ཐབས་བཀོད་པ་ཅི་ཞིག་ཡོད་ཨང་།
དེ་ལ་ཐབས་བཀོད་པ་ཅི་ཡང་མེད།
སྒོང་སྤྲི་ཞིག་དང་འདྲ་བའི་ཉི་མ་དམར་པོ་དེ་རི་ཚོགས་ཀྱི་གསེང་དུ་བཞུར་ལ་ཉེ་
དུས། ར་རྫི་ཚེ་ལོས་ར་མ་རྣམས་གུར་འདབས་སུ་བསྐྱིལ་རྗེས་རས་གུར་ནང་དུ་འཛུལ་
སོང་། ཁོས་ཕྱི་དྲོ་ར་མ་རྣམས་རི་འདབས་ཀྱི་གྲམ་ཆུའི་ཁར་དེད་དེ་ཕྱིར་ལོག་པ་ཡིན་པས།
ལུས་ལ་ངལ་དུབ་ཀྱི་སྣང་བ་ཞིག་ཡོངས་སུ་ཁྱབ་འདུག ཁོས་ནུབ་འཚལ་ཡང་བསྐོལ་
མི་འདོད་པས་གོར་སྐམ་ཇ་འཁྱག་ལ་བསྒྲེས་ནས་ཅུང་ཟད་ཟོས་འཕྲལ། མགོ་བོ་མལ་ཐུལ་
གྱིས་བཏུམས་ནས་གཉིད་ལ་རོལ་རྩིས་བྱས།
ར་རྫི་ཚེ་ལོ་ནི་རྨི་ལམ་ཤིན་ཏུ་རྣོ་བའི་མི་ཞིག་ཡིན། རྨི་ལམ་ནང་ངོ་མཚར་གང་དང་
གང་མཐོང་བ་དེ་དག་དེ་བཞིན་དུ་འབྱུང་སྲིད་པས། སྡེ་བའི་ནང་གི་མི་འགའ་རེས“ར་རྫི་
ཚེ་ལོ་ནི་སྐྱེ་བ་འདིར་ར་རྫིར་གྱུར་པ་མ་གཏོགས། སྐྱེ་བ་སྔོན་མར་རྣམ་ཤེས་ཁྱད་པར་བ་
ཞིག་ཡིན་པ་གདོན་མི་ཟ”ཟེར་ཞིང་། ཡང་ཁ་ཤས་ཀྱིས“སྐྱེ་བ་སྔོན་མ་རྣམ་ཤེས་ཁྱད་པར་
བ་ཞིག་ཡིན་ཚེ། སྐྱེ་བ་ད་ཐེངས་ར་རྫི་ཞིག་ཏུ་འགྱུར་མི་སྲིད”ཟེར། ད་དུང་རེ་གཉིས་
ཀྱིས“ར་རྫི་ཚེ་ལོ་ནི་བདུད་རྒན་ཞིག་གི་རྣམ་ཤེས་མིན་ན་བཟང་། སུས་ཤེས། བདུད་རྒན་
ཞིག་གི་རྣམ་ཤེས་ཡིན་ཡང་སྲིད”ཟེར། དེ་ལྟར། གྲོ་ཞིང་ཁའི་མི་རྣམས་ཀྱིས་གཞུ་ཆག་སྣེ་
མོ་གང་འཕྲོད་དུ་སྦྱར་ཏེ་རང་རང་གི་གང་དྲན་ཅི་དྲན་བརྗོད་པར་བྱེད་མོད། འོན་ཏེ་ར་
175



གཡུ་དྲུག་དཀར་དཔེ་ཚོགས།
རྫི་ཚེ་ལོ་ནི་ཐུན་མོང་མ་ཡིན་པ་ཞིག་ཡིན་པར་ཀུན་གྱིས་ཁས་མི་འཆེས་རང་འཚེས་ཡིན།
ལོ་དེར་གྲོ་ཞིང་ཁར་གློག་ཐོག་མར་འཐེན་དུས། ར་རྫི་ཚེ་ལོས་མི་མང་ཚོགས་སར
''གློག་འཐེན་ན་མི་བཟང་ཟེར། །
སྡེ་དཔོན་གྱིས་ར་རྫི་ཚེ་ལོར“གློག་འཐེན་ན་ཅིའི་ཕྱིར་མི་བཟང”ཞེས་དྲིས་པར། ར་
རྫི་ཚེ་ལོས”རྣར་མི་འགྲོ་ན་ཁྱོད་ཚོས་ལྟོས”ཟེར་བས། སྡེ་མི་རྣམས་ཀྱིས་ཧབ་ཆ་དིར་དིར་
ངང་ར་རྫི་ཞིག་གིས་ཅི་ཤེས”ཟེར་བ་ན། ར་རྫི་ཚེ་ལོས་ཅི་ཡང་མི་བཤད་པར་ཁ་རོག་གེར་
མི་ཚོགས་ལས་བུད་དེ་ཕྱིན་སོང་། །
དོན་དུ་ར་རྫི་ཚེ་ལོས་རྨི་ལམ་ཞིག་རྨིས་བྱུང༌། རྨི་ལམ་དུ་གར་ཡོང་མི་ཤེས་པའི་
འོད་ཆེན་པོ་གནམ་སའང་འཕིག་པར་བྱེད་པ་ཞིག་གྲོ་ཞིང་ཁའི་རུ་བར་དུ་འཕྲོ་ཙམ་བྱས་
པའི་ཡུན་ལ། སྡེ་དཀྱིལ་གྱི་སྡོང་རྒན་མི་རྒན་འགའི་དཔུང་བའི་མི་འཁྱིག་པ་ཞིག་ཡོད་
པ་དེ་སྐག་སྒྲ་ཞིག་དང་ཆབས་ཅིག་ཉིས་གས་སུ་སོང་ཞིང་། ཡལ་ག་སྦོམ་པོ་ཞིག་སྡོང་འོག་
བརྒྱུད་ནས་འགྲོ་བཞིན་པའི་ཚེ་རིང་སྐྱ་ཀའི་བརླ་ངོར་ཕོག་སྟེ་ཁོའི་བརླ་རྐང་ཡང་སྡོང་
རྒན་དེ་བཞིན་ཉིས་གས་སུ་གྱུར་སོང་།
གློག་འཐེན་རྒྱུ་ཡིན་པའི་བརྡ་གོ་བ་ནས་གྲོ་ཞིང་ཁའི་མི་རྣམས་དགའ་སྟེ་ཁ་ཡང་
ཟུམ་ཐུབ་ཀྱིན་མི་འདུག
རྫོང་མཁར་དུ་ཕྱིན་མྱོང་བའི་བསོད་ནམས་འབག་བཙོག་གིས་མི་རྣམས་ལ་གློག་གི་
ཡོན་ཏན་བཤད་དུས། ཁོའི་མཐའ་རུ་རུབ་པའི་མི་རྣམས་ཁ་གདངས་ཤིང་བསོད་ནམས་
འབག་བཙོག་གི་གདོང་ལ་ཧད་འདུག
བསོད་ནམས་འབག་བཙོག་གིས“གློག་འཐེན་རྗེས་སྐྱིད་ཀྱི་ཉི་མ་ང་ཚོས་རྗེས་ནས་
རིག་རྒྱུ་རེད་ཡ”ཟེར། །
176



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
་
)
ཨ་ཡེ་རིལ་མས”སྐྱིད་ཀྱི་ཉི་མ་ཇི་ལྟར་རིག་རྒྱུ་རེད" བསོད་ནམས་འབག་བཙོག་གི་
གདོང་ལ་ཅེར་ནས་དེ་ལྟར་དྲིས་བྱུང༌།
“གློག་འཐེན་རྗེས་གྱོན་པ་གློག་གིས་བཀྲུ་ཐུབ་པས། ང་ཚོས་ལག་པས་བཀྲུ་དགོས་པ་
མ་རེད།”
“གློག་འཐེན་རྗེས་ཟ་མ་གློག་གིས་བསྐོལ་ཐུབ་པས། ང་ཚོས་འབུད་ཤིང་འཐུ་དགོས་
པ་མ་རེད།”
''གློག་འཐེན་རྗེས་མཚན་མོ་ཡང་ཉིན་མོ་དང་འདྲ་བས། ང་ཚོས་དཀར་མེ་བསྒྲོན་
དགོས་པ་མ་རེད།”
བསོད་ནམས་འབག་བཙོག་གིས་དེ་ལྟར་གློག་གི་དགེ་མཚན་བཤད་དུས། མི་རྣམས་
ཀྱི་གདོང་ལ་ཐེ་ཚོམ་གྱི་དྲི་བ་འདོམ་གང་དཔྱངས་ཏེ་ཁ་རོག་གེར་མཉན་འདུག
གློག་འཐེན་པའི་ཉིན་མོ་དངོས་སུ་སླེབས་པའི་ནངས་མོ་དེར། སྡེ་བའི་ནང་གི་མི་
རྣམས་སྔ་མོ་ནས་ལངས་ཏེ་གྲ་སྒྲིག་བྱེད་ཅིང་མཆིས། གསར་བུ་རྣམས་སྡེ་དཔོན་གྱི་འདྲུད་
འཐེན་འཁོར་ལོའི་ནང་བསྡད་དེ་ཨར་འདམ་གྱི་གློག་སྡོང་འདྲུད་དུ་བུད་སོང་། བུད་མེད་
རྣམས་ཀྱིས་ཞིང་ཁ་ནས་ས་དོང་རྐོ་བཞིན་གློག་འཐེན་རྗེས་ཀྱི་འཚོ་བ་སྐྱིད་པོ་རྟོག་བཟོ་
བྱེད་ཀྱིན་འདུག ཉིན་གུང་ཙམ་ལ་སྡེ་དཔོན་གྱིས་འདྲུད་འཐེན་འཁོར་ལོའི་ནང་ཨར་
འདམ་གྱི་གློག་སྡོང་གཉིས་དྲུད་ནས་སླེབས་བྱུང་།
མི་རྣམས་འདྲུད་འཐེན་འཁོར་ལོའི་མཐའ་ལ་རུབ་སྟེ་གློག་སྡོང་ཐང་ལ་ཕོག་སྐབས།
ཚེ་རིང་གིས་ཨག་སྐད་རྣ་ལ་གཟན་པ་ཞིག་བཏབ་སོང་བས། ས་དོང་རྐོ་བའི་བུད་མེད་
རྣམས་ཀྱང་ལག་གི་ལྕགས་ཁེམ་གཡུགས་ནས་ཕྱོགས་དང་ཕྱོགས་ནས་འདྲུད་འཐེན་
འཁོར་ལོའི་ཕྱོགས་སུ་བརྒྱུགས་ཡོང་། མ་གཞི་གློག་སྡོང་ཐང་ལ་ཕོག་སྐབས། གློག་སྡོང་
177



གཡུ་དྲུག་དཀར་དཔེ་ཚོགས།
འདྲུད་འཐེན་འཁོར་ལོ་ལས་ལྷུང་སྟེ་ཚེ་རིང་སྐྱ་ཀའི་ལུས་ལ་ཕོག་ཅིང་། ཐེངས་དེའི་ཆག་
སྒོའི་ཁྲོད་ཚེ་རིང་སྐྱ་ཀའི་རྐང་བ་དུམ་བུ་གསུམ་དུ་བཏང་བ་རེད།
དོན་དག་དེ་བྱུང་རྗེས། སྡེ་མི་ཁ་ཤས་ཀྱིས་ར་རྫི་ཚེ་ལོའི་རྨི་ལམ་ལ་བརྟག་རྒྱུ་འདུག་
ཟེར་ཡང་། སྡེ་མི་ཁ་ཤས་ཀྱིས་དེ་ནི་སྟེས་དབང་ཞིག་ཡིན་པ་ལས་ཁོ་ལ་མངོན་མཁྱེན་
ཡོད་པས་གཏན་ནས་མིན། དེ་ལ་ཁ་ཡ་བྱེད་དོན་མི་འདུག་ཟེར།
དེའི་རྗེས་ནས་ཡང་དོན་དག་ཅིག་བྱུང་བ་ནི། སྡེ་བའི་ནང་གི་ཨ་ཁུ་ལྷ་པ་སྡེ་
འདབས་ཀྱི་གྲམ་ཆུར་ལྷུང་སྟེ་འཁྱག་ཤི་ཐེབས་པ་དེ་རེད། ཨ་ཁུ་ལྷ་པ་གྲམ་ཆུར་ལྷུང་བའི་
ཉིན་འགའི་སྔོན་ཏག་ཏག་ལ། ར་རྫི་ཚེ་ལོའི་རྨི་ལམ་དུ་གཙང་བོ་རབ་མེད་ཅིག་རྨིས་
བྱུང་། གཙང་བོ་རབ་མེད་དེ་གྲོ་ཞིང་ཁའི་སྡེ་འདབས་སུ་ནམ་ཞིག་ལ་བཞུར་ཡོང་བ་མ་
ཤེས། གཙང་བོ་དེས་འུར་སྒྲ་དང་ཆོམ་སྒྲ་སྒྲོག་བཞིན་ཤར་རྒྱུག་བྱེད་དུས། ཨ་ཁུ་ལྷ་པ་
གཙང་ངོགས་སུ་ལྷང་ལི་བཞིན་ཕར་གཡོ་ཚུར་གཡོ་ལན་འགའ་བྱས་མཐར་མི་སྣང་བར་
ཡལ་སོང་།
ཁོས་མཚན་མོ་དེར་རྨིས་པའི་རྨི་ལམ་སྡེ་བའི་ནང་གི་མི་རྣམས་ལ་བཤད་དུས། ཨ་
ཡེ་རིལ་མས་ཁྱོད་ཀྱིས་ཁ་བླ་གི་མ་འདུག་ཟེར་ནས་མགོ་བོ་ཐད་དུ་གཡུག་བཞིན་བུད་
སོང་། ཉིན་གསུམ་གྱི་རྗེས་སུ་ཨ་ཁུ་ལྷ་པ་གྲམ་ཆུར་ལྷུང་ནས་འཁྱུག་ཤི་ཐེབས་པ་རེད།
དེ་ནས་བཟུང་སྡེ་མི་རྣམས་ཀྱིས་ར་རྗེ་ཚེ་ལོའི་ཁ་ནི་ཁྭ་ཏའི་ཁ་རེད་ཅེས་དམོད་མོ་བྱེད་
བཞིན་འདུག
ར་རྫི་ཚེ་ལོས་ཉིན་གང་གི་ངལ་དུབ་ཁྱེར་ནས་རྨི་ལམ་གྱི་ཞིང་དུ་འབྱོར་དུས། ཁྱེའུ་
དམར་འབྱར་ཞིག་གླག་གིས་ཁུར་ཏེ་བར་སྣང་ནས་ལྡིང་སྐོར་ལ་བྲེལ་ཞིང་། ཁྱེའུ་དམར་
འབྱར་དེའི་ཨག་སྐད་གཉོམ་པོ་རི་ཚོགས་ཀྱི་གསེང་དུ་སྟོན་མཇུག་གི་སྡོང་ལོ་བཞིན་ཐོར་
178



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
དུས། རི་རབ་ཀྱི་རྩེ་ལ་ཁ་བ་འཁྱག་ཤུར་ཤུར་ངང་བབས་ཤིང་། དེ་མ་ཉིད་དུ་གནམ་སའི་
ཁྱོན་ཀུན་ཏུ་ལྷགས་རླུང་གི་རྒྱུ་བ་རྩུབ་མོས་སྦར་འབྲད་བྱེད་པས། ར་རྫི་ཚེ་ལོའི་སེམས་
པའང་འཁྱག་སིབ་སིབ་ཏུ་གྱུར། ཁོས་མིག་གཉིས་ཅེ་རེ་ཁ་གདངས་ནས་བལྟས་སྡོད་དུས།
དཀར་བོང་བོང་གི་ཁ་བའི་ཀློང་དུ་མིག་ལ་འཚེ་བའི་ཁྲག་ཐིག་འགའ་ཐོར་ཞིང་། རིམ་
གྱིས་ཁྲག་ཐིག་དེ་དག་ཆེ་ནས་ཆེ་རུ་གྱུར་ཏེ་མཐའ་མར་མིག་ལམ་གྱི་ཡོད་ཚད་དམར་
པོར་བསྒྱུར་སོང་། ཁོས་ཅི་ཡིན་འདི་ཡིན་མ་ཤེས་པར་དེ་ལྟར་ཧད་ནས་ལུས་དུས། གླག་
གིས་སྡེར་མོ་བགྲད་ཀྱིན་ཁོའི་ཕྱོགས་སུ་འཕུར་འོང་བཞིན་འདུག ཁོས་མགོ་བོ་སྒུར་
ཙམ་བྱས་པ་དེས་གླག་གི་སྡེར་མོ་ནམ་མཁའ་སྟོང་བའི་དབྱིངས་ནས་མུན་ནག་མདའ་
འཕེན་དུ་གྱུར་སོང་། ཡིན་ནའང་གླག་གི་སྡེར་མོའི་གསེབ་ནས་འཐོར་བའི་ཁྱེའུ་དམར་
འབྱར་གྱི་ཁྲག་གིས་ཁོའི་སྐྲ་ལོ་ཡང་དམར་པོར་བསྒྱུར་སོང་། རྒྱང་ནས་བལྟས་ན་ཁོ་ནི་
གངས་ཁྲོད་དུ་ལྷབ་ལྷུབ་ཏུ་འབར་བཞིན་པའི་མེ་དཔུང་ཞིག་དང་མཚུངས།
རྨི་ལམ་གྱི་འཇིགས་པ་ར་ཁྱུའི་འབའ་ལྡིར་གྱིས་དཀྲོགས་དུས། ཁོ་རང་འཚབ་
འཚུབ་ངང་ཡར་ལངས་ཤིང་གུར་སྒོར་བུད། ར་རྫི་ཚེ་ལོས་མཐོ་ས་ནས་གཤོང་ལ་ལྟ་དུས་
རི་གཤམ་གྱི་ཡོད་ཚད་ནི་ལག་མཐིལ་གྱི་རི་མོ་ཇི་བཞིན་དེ་ལྟར་མིག་ལམ་དུ་མངོན་ཞིང་།
མིག་མདུན་གྱི་ཡོད་ཚད་འགྱུར་བས་བཏང་སྟེ་སྔོན་གྱི་ཁུ་སིམ་གྱི་ཀློང་དུ་ཁུ་སིམ་སིམ་
ངང་ཁོར་བལྟས་འདུག་པས། ར་རྫི་ཚེ་ལོའི་འཚུབ་སྣང་གི་སེམས་ཁམས་རེ་ཞིག་བདེ་རུ་
བཀོད་བྱུང་ནའང་། རྨི་ལམ་དེ་ནི་དེ་ལྟར་ལྕགས་ཐག་གིས་བཏགས་པའི་ཁྱི་རྒན་བཙན་
པོ་ཞིག་དང་འདྲ་བར། ཁོའི་སེམས་ཀྱི་གྲུ་ག་གང་ཞིག་ནས་ཡང་ཡང་འབ་བྱུང་བས། ཁོའི་
ཞེད་སྣང་གིས་ཁེངས་པའི་མིག་ཟུང་གི་རྒྱལ་མོར་སྐྱོ་བའི་བ་མོ་ཐར་ཐོར་ཞིག་ཆགས།
གཟན་ལ་བཀྲམ་པའི་ར་ཁྱུས་རྩྭ་མགོ་འཐོག་པའི་སག་སྒྲའི་ཁྲོད་ནས། སེར་ལམ་ལམ་
གྱི་ཉི་མ་འཇིག་རྟེན་གྱི་མགྲོན་དུ་ཕེབས་བྱུང་། རི་ཀླུང་ཐང་གསུམ་དུ་གཉིད་ལ་ཤོར་བའི་
179



གཡུ་དྲུག་དཀར་དཔེ་ཚོགས།
བྱ་བྱིའུ་དག་ཀྱང་ཁོའི་གཡས་གཡོན་ཀུན་ནས་འཕུར་ལྡིང་ལ་བྲེལ་ཞིང་། ཅ་ཅོའི་སྐད་སྒྲ་
སྒྲོག་བཞིན་ཞོགས་པའི་མཁའ་དབུགས་ཁྲོད་དུ་གྲེ་བ་བདེ་མོ་ཞིག་གི་བག་ཆགས་འཇོག་
ཉི་མ་ནི་མཁའ་ནས་མཁའ་རུ་འཕགས་པ་དང་མེ་ཕུང་ཆེན་པོ་ཞིག་ས་གཞི་ཡངས་
པོའི་པང་དུ་འགྲིལ་ནས་འོང་བ་བཞིན་ཚ་ལམ་ལམ་བྱེད་ཅིང་། མེ་ཕུང་ཆེན་པོ་དེས་ནམ་
མཁའ་གཡའ་དག་པའི་གཞི་རུ་སྤྲིན་གྱི་བ་སྤུ་ཙམ་ཡང་མ་བསྐྱུར་བར་བསྲེགས་སོང་བས།
ར་རྫི་ཚེ་ལོས་གདོང་གི་རྔུལ་ཆུ་འབྱིད་བཞིན་རི་ངོས་སུ་ཡན་པོར་རྒྱུ་བའི་ར་ཁྱུ་ལ་ལྟ་ཙམ་
བྱས་རྗེས། ཁོམ་ལོང་གི་མིག་གིས་རིག་རིག་ངང་ཁོ་ར་ཁོར་ཡུག་ཀུན་ལ་དམིགས་མེད་དུ་
གཡེང་ནས་སྡོད་དུས། རི་གཤམ་གྱི་རྐང་ལམ་ཀྱ་ཀྱུ་དེའི་སྟེང་དུ་ནག་ཐིག་ཅིག་འགུལ་
ཞིང་འགུལ་བ་མཐོང་བྱུང་། །
བར་ཐག་གི་དབང་གིས་ནག་ཐིག་དེ་ཇི་ལྟར་ཆེ་རུ་གྱུར་ཀྱང་། མཐའ་མར་ཁུ་ཚུར་
ཙམ་གྱི་ཚད་ནས་མུ་མཐུད་དུ་ཆེ་རུ་མ་སོང་བས། ཁོས་མིག་གཉིས་ཧུར་རེར་ཁུ་ཚུར་ལྟ་
བུའི་ནག་ཐིག་དེ་ལ་བལྟས་ནས་བསྡད།
ཁུ་ཚུར་ལྟ་བུའི་ནག་ཐིག་དེ་དེའུ་འབུར་ཞིག་གི་མདུན་ནས་ཏན་སེ་བསྡད་བྱུང་། དེ་
ནས་འགུལ་བ་མེད་པར་དུས་ཡུན་རིང་ཙམ་འགོར་རྗེས། ནག་ཐིག་དེ་དེའུ་འབུར་དེའི་
རྒྱབ་ལོགས་སུ་མི་སྣང་བར་ཡལ་སོང་བས། དེའུ་འབུར་དེའི་རྒྱབ་ལོགས་སུ་བྱུང་བའི་
གནས་ཚུལ་དག་ར་རྫི་ཚེ་ལོའི་མིག་གི་མཐོང་རྒྱ་ལས་རིང་དུ་འགོངས་པར་གྱུར།
'སུ་ཞིག་ཡིན་ནམ། སྐྱེས་པ་ཞིག ཡང་ན་སྐྱེས་མ་ཞིག”
''མི་དེས་ཅི་ཞིག་བྱེད་བཞིན་ཡོད་དམ།”
“མི་དེ་འདིར་ཅི་ཞིག་བྱེད་དུ་ཡོང་བ་ཡིན་ནམ།”
18O



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ར་རྫི་ཚེ་ལོས་རང་གིས་རང་ལ་དེ་ལྟར་ལན་མེད་པའི་དྲི་བ་ཡང་ཡང་བཏོན།
ནག་ཐིག་དེ་དེ་ལྟར་ར་རྫི་ཚེ་ལོའི་མཐོང་ལམ་ནས་བོར་རྗེས། ཁོའི་སེམས་ཀྱི་ག་ཤེད་
ཅིག་སྟོང་སྟོང་བར་གྱུར་ཏེ་འདུག་མི་བཟོད་པར་གྱུར། ཁོ་རང་ཕ་བོང་ཆེན་པོ་དེའི་སྟེང་
ནས་བབས་ཏེ་མཐོ་ས་ཞིག་ལ་འཛེགས་ཀྱང་། རྒྱང་རིང་གི་དེའུ་འབུར་རྔ་མོང་གི་ནོག་ལྟ་
བུ་དེས། དེ་ལྟར་དེའུ་འབུར་རྒྱབ་ཀྱི་ནག་ཐིག་དེ་དང་ཁོ་གཉིས་བར་གྱི་འབྲེལ་ཐག་རྩ་བ་
ནས་བཅད་བྱུང་བས། ཁོ་ནི་དེ་ལས་ཀྱང་མཐོ་ས་ཞིག་ཏུ་འཛེགས་ཀྱང་ངལ་བ་འབྲས་མེད་
དུ་གྱུར།
ཉི་མ་ནི་དངོས་གནས་དྲོ་སྟེ། ཉི་མས་རྩྭ་རྩི་ཐར་ཐོར་ཙམ་ལས་སྐྱེས་མེད་པའི་ས་སྟེང་
གི་ཡོད་ཚད་གཞོབ་ལ་ཁད་བྱེད་པས། རི་སྐང་སྤྱི་ཐུར་དེའི་ཕང་གི་ར་ཁྱུ་ཡང་ཉི་མའི་ཚ་
གདུག་གི་དབང་གིས། གླེན་མདོག་གི་གདོང་པ་ཉོབ་པར་གྱུར་ཏེ་ཁ་མལ་དུ་འགྲེ་ལྡོག་
རྒྱག་ཅིང་མཆིས། །
ད་ནི་ཉི་མ་ཟེར་བའི་མེ་ཕུང་དམར་པོ་དེས་ར་རྫི་ཚེ་ལོའི་དྲང་ཐད་དུ་ཁོ་ལ་བལྟས་
ནས་འདུག ར་རྫི་ཚེ་ལོས་ལག་པས་ཉི་འོད་རྣོན་པོ་བསྒྲིབས་ཏེ་མཁའ་ལ་ཐེངས་ཤིག་
བལྟས་རྗེས། “ད་ནི་ཁྱི་སྐྱག་འདིས་ཅི་བྱེད་བསམ་པ་ཡིན་ནམ”ཟེར་བཞིན་ཉི་མར་གཤེ་
གཤེ་གཏོང་མགོ་བརྩམས། ཨ་བ་ཨ་མ། ཉི་མ་བསམ་ནག་འདིས་བསམ་གཟས་ནས་ང་ལ་
བསྙད་རྐོ་བ་མིན་ནམ་” ཟེར་ཞིང་། དེ་ནས་ཁ་གཉེར་སྣ་གཉེར་བྱེད་ཀྱིན་ར་ཁྱུ་ལ་ལྟ་ཙམ་
བྱས་ཤིང་། ཡང་རྒྱང་རིང་གི་དེའུ་འབུར་ཕྱོགས་སུ་ལྟ་ཙམ་བྱས།
དུས་ཚོད་ནི་དེ་ལྟར་ཉི་མའི་ཚ་གདུག་གི་ཀློང་ནས་འཕག་ཙམ་འཕག་ཙམ་བྱས་རྗེས།
མདུན་སྐྱོད་ཀྱི་གོམ་ཁ་མུ་མེད་ཀྱི་ལྷིང་འཇགས་ཁྲོད་ནས་ཡོངས་སུ་ཁེགས་སོང་།
ར་རྫི་ཚེ་ལོས་མཁྲིག་མའི་མགོར་གོན་པའི་ཆུ་ཚོད་འཁོར་ལོར་བལྟས་ནས་བསྡད་
པ་ན། སྐར་མ་གཅིག སྐར་མ་གཉིས། སྐར་མ་ལྔ། སྐར་མ་ཉི་ཤུ། སྐར་མ་སུམ་ཅུ…
181



གཡུ་དྲུག་དཀར་དཔེ་ཚོགས།
སྐར་མ་དྲུག་ཅུ། ཏན་ཏན་ཆུ་ཚོད་གཅིག་འདས་ཟིན་ཡང་། དེའུ་འབུར་རྒྱབ་ཀྱི་ནག་
ཐིག་དེ་ས་ལ་འཛུལ་སོང་བ་ནང་བཞིན་མཐོང་ལམ་དུ་ཤར་བའི་སྐལ་བ་ཤོར།
ར་རྫི་ཚེ་ལོས་ཕངས་སེམས་དང་བཅས་དངན་པ་ཞིག་འཐེན་ཞིང་། དེ་ནས་ཁོག་སྟོད་
གཅེར་རྗེན་དུ་ཕུད་ཅིང་ལཱ་བ་མགོར་སྐོར་བཞིན་ར་ཁྱུ་རྣམས་དེད་དེ་རི་གཤམ་དུ་འབབ་
མགོ་བརྩམས།
རྒྱང་རིང་གི་གྲམ་མཐིལ་ན། འོད་ཡུག་ཡུག་གི་ཆུ་བོ་ཞིག་དར་སྐུད་བཞིན་རྒྱང་རིང་
གི་ཡུལ་དུ་འཐེན་འདུག
ཁོས་ཁ་ནས་ཨ་ཤུ་དང་ཨུ་ཤུ་ཟེར་བཞིན་ར་ཁྱུ་དེད་ནས་གྲམ་ཆུའི་ཕྱོགས་སུ་བསྙེགས་
ནས་འགྲོ་དུས། ཡུན་རིང་གར་སོང་ཆ་མེད་དུ་གྱུར་པའི་ནག་ཐིག་དེ་ཡང་བསྐྱར་མིག་
ལམ་དུ་འཁྱུག་ཙམ་བྱས་བྱུང་། ད་ནི་ནག་ཐིག་དེ་ཁུ་ཚུར་ཙམ་ནས་ལྷང་ལི་ཙམ་དུ་གྱུར་
འདུག
"ཀན་སྒྲོལ་མ་མིན་ནམ།”
"ཀན་ལྷ་མོ་མིན་ནམ།”
"ཀན་ཚེ་སྐྱིད་མིན་ནམ།”
ངོས་ཟིན་དཀའ་བའི་ནག་ཐིག་དེ་བུད་མེད་ཅིག་ཡིན་པ་ཁོ་ཐག་རེད།
“ཨ་ཙི། དོན་དམ་དུ་ཀན་སུ་ཞིག་ཡིན་ནམ།”
ཁོས་ཡང་བསྐྱར་རང་ལ་དེ་ལྟར་དྲི་བ་ཞིག་འཕངས།
ཁོས་དེ་ལྟར་སེམས་ནས་སུ་ཡིན་གང་ཡིན་རྩོད་པའི་སྒང་ལ། ནག་ཐིག་ལྷང་ལ་འདྲ་
བ་དེ། རྒྱང་རིང་གི་རི་ལམ་སྟེང་ནས་འགུལ་གྱིན་འགུལ་གྱིན་སླར་ཡང་ཁུ་ཚུར་ལྟ་བུ་ཞིག་
ཏུ་གྱུར་ཅིང་། མཐའ་མར་ཁོའི་མིག་ལམ་ནས་མི་སྣང་བར་ཡལ་སོང་།
182



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཤོག་ངོས་གཙང་མ་ཞིག་དང་མཚུངས་པའི་ནམ་མཁའི་དབྱིངས་སུ། ནག་ཐིག་གི་
རི་མོ་འགའ་རབ་རིབ་ནས་གསལ་བོར་ཤར་བ་ནི་བྱ་རྒོད་ཀྱི་ཁྱུ་ཚོགས་ཤིག་རེད། བྱ་རྒོད་
ཀྱིས་གཤོག་ཟུང་ཉི་འོད་ཀྱི་སྟན་དུ་བཏིངས་ནས་ནམ་མཁའི་དབྱིངས་སུ་ལྡིང་སྐོར་ལན་
འགའ་བརྒྱབ་མཐར། གཤོག་རྡེབ་བྱེད་ཀྱིན་བྱེད་ཀྱིན་དེའུ་འབུར་དེའི་ཕྱོགས་སུ་འཕུར་
འོང་གིན་འདུག དེ་དུས་ར་ཁྱུ་ནི་ཁ་ལོ་མི་ཐུབ་པའི་ཤྭ་འོད་ཅིག་དང་མཚུངས་པར་གྲམ་
ཆུའི་ཕྱོགས་སུ་ཤོར་སོང་བས། ར་རྫི་ཚེ་ལོས་གོམ་ཁ་ཉིན་གུང་མཐོང་བའི་དེའུ་འབུར་
དེའི་ཕྱོགས་སུ་བསྒྱུར། །
ཁྭ་ཏའི་ཨག་སྐད་རྣ་ལ་གཟན་པ་འགའ་ར་རྫི་ཚེ་ལོའི་རྣ་བར་ལྷུང་འཕྲལ། སེམས་
ཀྱི་རྟ་རྒོད་བང་གིས་རྒྱུག་མགོ་བརྩམས་ཤིང་བསམ་གཞིག་གི་མདའ་མོ་མདང་ནུབ་ཀྱི་རྨི་
ལམ་སྟེང་དུ་ཟུག་སོང་། །
"ཨ་ཙི "
ར་རྫི་ཚེ་ལོས་ཁ་ནས་དེ་ལྟར་ཤོར་བ་དང་ཆབས་ཅིག་རྒྱང་ནས་ཉེ་བར་ལྷགས་པའི་
བྱ་རྒོད་ཀྱི་ཁྱུ་ཚོགས་ལ་ཐེངས་ཤིག་བལྟས་ཤིང་། དངངས་འཚབ་ཀྱིས་གོམ་པ་མགྱོགས་
པོར་ལེན་བཞིན་དེའུ་འབུར་དེའི་ཕྱོགས་སུ་དེངས། ཁོའི་སེམས་པ་མེ་བཞིན་འབར་
ནའང་དེའུ་འབུར་གྱི་རྒྱབ་ལོགས་སུ་ཅི་ཞིག་བྱུང་བ་ཁོས་བློས་དཔོག་ཐབས་བྲལ།
''དེ་རུ་ཅི་ཞིག་བྱུང་སོང་ངམ། ”
“ཅེ་སྤྱང་ཞིག་ལྟོགས་གྲིར་ཤི་བ་ཡིན་ནམ། ”
'མ་མོ་ཞིག་ཅེ་སྤྱང་གིས་བསད་པ་ཡིན་ནམ།”
ལུ་གུ་ཞིག་མ་མོས་བོར་བ་ཡིན་ནམ།
183



གཡུ་དྲུག་དཀར་དཔེ་ཚོགས།
ཁོ་རང་སེམས་ཀྱི་བྲེལ་དངངས་དང་འགྲོགས་པའི་དེའུ་འབུར་དེའི་རྒྱབ་ལོགས་སུ་
འབྱོར་དུས། མིག་ལམ་གྱི་མཐོང་སྣང་བློ་ཡིད་ལས་རིང་དུ་འགོངས་ཤིང་། སེམས་ལ་ཅི་
ཡིན་འདི་ཡིན་མི་ཤེས་པའི་སྣང་བ་འཚུབ་པོ་ཞིག་གིས་ཀུན་ནས་གཡོགས་སོང་། །
ཉི་མ་ནི་མཐོན་མཐིང་གི་དབྱིངས་རིམ་དུ་མེ་བཞིན་འབར་ཞིང་། འོད་ཀྱི་ཟེར་མ་རེ་
རེ་ནི་མེ་སྟག་རེ་རེ་དང་མཚུངས་པར་ས་སྒང་གི་པང་དུ་ཐོར་ཞིང་མཆིས། ཉི་འོད་ཀྱི་ཚ་
གདུག་ངར་མའི་ཁྲོད་དུ་ཁྲག་གིས་སྦགས་པའི་ཁྱེའུ་དམར་འབྱར་ཞིག་དབུགས་ལྷེམ་ལྷེམ་
ངང་འཕག་འཚག་རྒྱག་ཅིང་། ངུ་སྐད་གཉོམ་པོ་དེ་ནི་རེའུ་ནད་པ་ཞིག་གི་འབའ་སྐད་
དང་མཚུངས། ར་རྫི་ཚེ་ལོས་ཁ་ནས་ཨུ་ཤུ་ལན་འགའ་བསྒྲགས་པ་ན། ཁྱེའུ་དམར་འབྱར་
སྟེང་བབས་པའི་ཁྭ་ཏ་རྣམས་ཀྱིས་ཨག་སྐད་རེ་འབྱིན་ཞོར་འཕུར་སོང་། ཁྱེའུ་དམར་
འབྱར་དེ་མིག་འབྲས་ཁྭ་ཏས་སྔར་ནས་བྲུས་ཚར་བས། མིག་ཀོང་ལས་བརྡོལ་བའི་ཁྲག་
ཤུལ་ཉི་མའི་ཚ་གདུག་གིས་དཀག་ཏུ་བཅུག་འདུག
ཁྱེའུ་ཡི་ངུ་སྐད་གཉོམ་ནས་གཉོམ་དུ་ཕྱིན་པ་དང་། སྔོན་ཏག་ཏག་ལ་ད་དུང་འགུལ་
ཙམ་བྱེད་པའི་ཕུང་བོ་ཁུ་ཚུར་འདྲ་བོ་ཡང་འགུལ་མེད་དུ་གྱུར། །
ར་རྫི་ཚེ་ལོས་བལྟས་བལྟས་ལ། ཚེ་སྲོག་ཆུང་ཆུང་ཞིག་གི་འཕར་ལྡིང་སེར་ལམ་མེའི་
ཉི་འོད་འོག་ཏུ་འཇམ་ཅག་གེར་གྱུར་སོང་། གཡས་གཡོན་གྱི་ཁད་ཉེ་སར་བབས་པའི་
རྒོད་ཁྱུས་མིག་ཟུང་ཧྲིག་གེར་ཚུར་ལ་བལྟས་འདུག་སྟེ། དེ་ནི་ཁྱེའུ་དམར་འབྱར་ལ་ལྟ་བ་
དང་འདྲ་ལ། ར་རྫི་ཚེ་ལོར་ལྟ་བ་དང་ཡང་འདྲ། ཡང་ན་ཁོ་གཉིས་ལ་རེས་མོས་སུ་ལྟ་བ་
དང་ཡང་མཚུངས། བྱ་རྒོད་སྤོབས་པ་ཅན་རེ་གཉིས་སྔོན་དུ་ལྡིང་ཙམ་བྱེད་ཅིང་། དེ་ནས་
གཤོག་པ་རྡེབ་ཙམ་རྡེབ་ཙམ་གྱིས་ཕྱི་ལ་སྣུར་ཙམ་བྱས་རྗེས་དེ་ལྟར་རེ་རེར་ལྟ་བས། ཁྱེའུ་
དེ་ཙམ་ནི་འཆའ་རན་ཅང་མི་འདུག་སྙམ་བཞིན་པ་དང་འདྲ།
ར་རྫི་ཚེ་ལོ་ནི་མིག་མདུན་གྱི་རྣམ་པར་ཧད་ཅིང་ཞེད་ནས་ཉི་འོད་ཀྱི་ཚ་གདུག་ཀྱང་
184



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
བརྗེད་པར་གྱུར། ཁྱེའུ་དམར་འབྱར་དེའི་ལུས་སུ་སྦྲང་ནག་དང་རྒྱ་གྲོག་དམར་པོ་ཐ་ར་ར་
བྱེད་པས། ཁོའི་སེམས་ཀྱི་ག་ཤེད་ཅིག་ཀྱང་ཀྲིག་ཀྲིག་ཏུ་འགུལ་བའི་ཚོར་བ་སྐྱེས། ཚོར་
བ་དེ་ཟ་འཕྲུག་གི་རྣམ་པས་ཁོག་ནས་ཕྱི་ལ་བརྡོལ་དུས། ཐོག་མའི་གདུང་སེམས་དག་
ཀྱང་རང་སར་ཡལ་སོང་། དེའི་ཚབ་ཏུ་ཁོ་ལ་སྐྱུགས་མེར་བཟོད་གླགས་བྲལ་བ་ཞིག་བསྟུད་
མུར་ལངས་བྱུང༌། རྒྱ་གྲོག་དམར་པོ་དེ་དག་སོག་སོག་ཏུ་འགུལ་ནས་ཅུང་མ་འགོར་བར།
ཁྱེའུའི་བེམ་པོར་དེ་མ་ཉིད་དུ་ཚ་མྱགས་སུ་འགྲོ་བའི་བཟོ་ལྟ་ཞིག་ཤར་བྱུང་། སྐྱི་མོའི་འོག་
གི་རྩི་ཐུར་ཞིག་དང་མཚུངས་པའི་རྩིབས་རུས་ཀྱང་ཕྱི་ལ་མངོན་འདུག་པས། ད་ནི་ཞིབ་
ཀྱིས་མ་བལྟས་ན་ཁྱེའུ་ཞིག་གི་སྣང་བརྙན་ཡང་བསྣོགས་ནས་ངོས་ཟིན་དཀའ་བར་གྱུར།
དེ་དུས་ར་རྫི་ཚེ་ལོ་ཤེད་ཀྱིས་བསྐྱུགས་བྱུང་།
“མི་ལུས་རིན་ཆེན་རྩེད་སྤྱད་བྱེད་པའི་ཁྱི་མོ་འདི་སུ་ཡིན་ནམ།”
''ཨ- ཨུར"
ར་རྫི་ཚེ་ལོས་ཁྱེའུ་དེ་གནས་འདིར་འདོར་མཁན་གྱི་མི་དེར་སྡིགས་དམོད་བྱེད་ཀྱིན་
མུ་མཐུད་དུ་སྐྱུག་བཞིན་འདུག
ཨ– ཨུར—"
སྐབས་དེ་ཤེད་དུ་བྱ་རྒོད་སྐྱ་རིལ་བ་ཞིག་གིས་སྡེར་བགྲད་བྱེད་ཐེངས་ཤིག་གིས་ཁྱེའུ་
དམར་འབྱར་དེ་བར་སྣང་དུ་བཏེགས་ཏེ་འཕུར་སོང་། ར་རྫི་ཚེ་ལོས་མིག་གཉིས་ཅེ་རེར་
མཁའ་ལ་བལྟས་ནས་སྡོད་དུས། ཤུལ་དུ་ལུས་པའི་བྱ་རྒོད་གཞན་རྣམས་ཀྱང་དེའི་རྗེས་
འབྲངས་ནས་སྐད་ཅིག་གི་རིང་ལ་མཁའ་མཐར་འཕུར་སོང༌། །
ར་རྫི་ཚེ་ལོ་རྨི་ལམ་ལྟ་བུའི་མངོན་སུམ་ལས་ཡོངས་སུ་སད་དུས། ཁོ་གཅིག་པུ་ཐང་
ཆེན་པོའི་ཁུད་དུ་ཁེར་ཧྲེང་དུ་ལུས་འདུག་པས། ར་ཁྱུའི་རྗེས་ལ་བལྟས་ཚེ་ར་ཁྱུ་སྔར་ནས་
185



གཡུ་དྲུག་དཀར་དཔེ་ཚོགས།
རྒྱང་རིང་གི་གྲམ་ཆུའི་ཕྱོགས་སུ་ཤོར་སོང་། ཉི་འོད་ཀྱི་འོག་ཏུ་ཁོ་ལ་ཚོད་ཚོད་དུ་ཞེད་སྣང་
ཞིག་སྐྱེས་བྱུང་།
ར་ཁྱུས་ཆུ་འགྲངས་ཚད་ཅིག་འཐུངས་རྗེས་གྲམ་ཁར་ཡར་ལྡིང་མར་ལྡིང་བྱེད་ཀྱིན་
འདུག ད་དུང་ཉི་མ་རི་ལ་ནུབ་པར་དུས་ཚོད་ངེས་ཅན་ཞིག་ཡོད་ཀྱང་། ར་རྫི་ཚེ་ལོར་
དུས་རྒྱུན་བཞིན་ར་ཁྱུ་སླར་ཡང་རི་ལ་འདེད་པའི་སེམས་པ་མེད་པར་གྱུར། ཁོས་ར་ཁྱུ་
གྲམ་ཆུའི་ཕ་རོལ་ཏུ་བསྲིངས་པའི་རྐང་ལམ་དུ་བསྐོར་ཞིང་གྲོང་ཚོའི་ཕྱོགས་སུ་དེད་ནས་
སོང་། གྲོང་ཚོའི་ནང་དུ་སླེབས་དུས། རུ་བར་དུ་འཕྲད་པའི་མི་རྣམས་ཀྱིས་ར་རྫི་ཚེ་ལོའི་
དེ་རིང་གི་བྱ་སྤྱོད་ལ་མཚར་ནས་ཁམས་འདྲི་བྱེད་མཁན་ཞིག་ཀྱང་མ་བྱུང་།
དེ་རིང་ཚེ་ལོ་ཀན་ལ་ཅི་བྱུང་བ་ཡིན་ནམ།”
“འདི་འདྲའི་སྔ་མོ་ནས་ར་མ་ལྷས་ལ་བསྐྱིས་བྱུང་། ”
“འོ་ལེ། ཀན་ལ་ནད་འདྲ་བྱུང་བ་མིན་ནམ།”
སྡེ་འདབས་ཀྱི་གསར་རྒོད་གསུམ་གྱི་དཔུང་བས་མི་འཁྱིག་པའི་སྡོང་རྒན་དེའི་འོག་
ཏུ། བགྲེས་སོང་འགས་ཕྲེང་བ་བགྲང་བཞིན་དེ་ལྟར་ཚེ་ལོར་མིག་རིག་རིག་དང་ལྟ་བཞིན་
གླེང་མོལ་གང་བྱུང་དུ་བྱེད་ཀྱིན་འདུག
མཚན་མོ་དེར། ཆུང་མས་ར་རྫི་ཚེ་ལོར་ཕྱོགས་ཡར་མར་གྱི་ཁ་བརྡ་བྱེད་ཀྱང་། ར་
རྫི་ཚེ་ལོས་ཐང་ཆད་པར་ཁ་གཡར་ནས་ལན་སྟབས་བདེ་རེ་ལས་མི་འདེབས། དོན་དུ་ར་
རྫི་ཚེ་ལོས་མཉམ་འཇོག་མ་བྱུང་བ་མ་གཏོགས་ཆུང་མའི་སྐད་གདངས་ཀྱང་གཉོམ་ཞིང་
གཉོམ་པས་ནད་པ་ཞིག་དང་འདྲ། །
མར་མེའི་འོད་ངོགས་སུ་སེར་སྐག་སེར་སྣང་བའི་གདོང་བ་གཉིས་གྲིབ་གཟུགས་དང་
བཅས་འགུལ་ཙམ་འགུལ་ཙམ་བྱས་རྗེས། ཅིག་ཤོས་དེས་རང་གི་གྲིབ་གཟུགས་ཁུར་ནས་
ཚ་ཐབ་ཀྱི་ཕྱོགས་སུ་བུད་སོང་། ཤུལ་དུ་ལུས་པའི་གདོང་བ་དེའི་སྟེང་དུ་ཡང་ཐང་ཆད་
186



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
པའི་ཉམས་འགྱུར་ཞིག་ཡོངས་སུ་མངོན་འདུག
མཚན་མོ་དེར། ར་རྫི་ཚེ་ལོའི་ཆུང་མ་ཚ་ཐབ་སྟེང་བུད་ནས་ཡུད་ཙམ་མ་འགོར་
བར་དབུགས་དམའ་མོ་ཞིག་རྔུབ་བཞིན་གཉིད་ཀྱི་ཞིང་ཁམས་སུ་འགྲིམས་སོང་། ཡིན་
ནའང་། ར་རྫི་ཚེ་ལོའི་ཀླད་པའི་ནང་དུ་ཁྱེའུ་དེ་ཁོ་ན་ཤར་འོངས་ཤིང་། བསམ་གཞིག་གི་
བར་སྟོང་མ་ལུས་ཁྱེའུ་ཡི་ཁྲག་གིས་སྦགས་པའི་ཕུང་པོ་ཉམ་ཆུང་བ་དེས་ཁེངས།
''བུད་མེད་དེ་སུ་ཡིན་ནམ།”
ཁྲེལ་མེད་མ་དེ།།
རྒྱུ་འབྲས་མེད་པའི་ཁྱི་མོ་དེ།"
"དུད་འགྲོ་དེ།"
"ཁྱི་སྐྱག་དེ།
ར་རྫི་ཚེ་ལོས་དེ་ལྟར་ཁོག་སྡིགས་བྱེད་ཀྱིན། ཡང་བསྐྱར་དེའུ་འབུར་དེའི་མདུན་
རོལ་ཏུ་ཁུ་ཚུར་ཙམ་གྱི་ཚད་ནས་ཆེ་རུ་མ་སོང་བའི་བུད་མེད་དེ་སུ་ཡིན་སྐོར་ལ་འདང་
ལོག་བརྒྱབ། །
'སྒྲོལ་མ། སྒྲོལ་མ་ཡིན་ཁོ་ཐག་རེད།”
ར་རྫི་ཚེ་ལོའི་སེམས་ལ་དེ་ལྟར་ཤར། །
སྒྲོལ་མ་ནི་བསོད་ནམས་འབག་བཙོག་གི་ཆུང་མ་སྟེ། གྲོ་ཞིང་ཁར་བུད་མེད་དང་
འབྲེལ་བའི་དོན་དག་སྐོར་ལོག་ཅི་བྱུང་ཡང་། ཚང་མས་ཐོག་མར་དྲན་པ་ནི་སྒྲོལ་མ་ཡིན།
དེ་ནི་ཀུན་ལ་ཅི་ཁག་སྟེ། ཡོད་ཚད་སྒྲོལ་མར་གླེན་ཤེད་ཆེ་བའི་ལན་པ་རེད། །
སྒྲོལ་མས་བློ་ཡུལ་ལས་འདས་པའི་དོན་དག་མང་པོ་ཞིག་བསྒྲུབས་མྱོང་།
སྒྲོལ་མ་གནས་ལ་ཐེངས་བཞིར་སོང་མྱོང་། །
སྒྲོལ་མས་བྱིས་པ་བཞི་བཙས་མྱོང་།
187



གཡུ་དྲུག་དཀར་དཔེ་ཚོགས།
སྒྲོལ་མའི་བྱིས་པ་བཞི་བོར་ཨ་ཕ་བཞི་ཡོད།
མཇུག་མཐར་སྒྲོལ་མས་ཕྲུ་གུ་ཆེས་རྗེས་མ་དེ་ཁྲིད་ནས་བསོད་ནམས་འབག་བཙོག་
གི་ཆུང་མ་བྱས་པ་རེད།
སྒྲོལ་མས་མི་མང་གི་གྲས་ནས་ལ་གཞས་བླངས་པས། སྡེ་མི་ཀུན་འདྲོགས་ལངས་
པ་བཞིན་ཕྱོགས་བཞིར་བྲོས་སོང་ལ། ཤུལ་དུ་བསོད་ནམས་འབག་བཙོག་གིས་གདོང་
ལ་གླེན་འཛུམ་ཞིག་མངོན་ཞིང་། ད་དུང་མོའི་གདོང་ལ་ཅེར་ནས་ལག་པས་ཐལ་མོ་རྡེབ་
བཞིན་འདུག་པས། ཀུན་གྱིས "བཟའ་ཚང་རིག་འདྲ་ཟེར་བ་ནི་ཀན་གཉིས་མིན་ན་སུ་
ཡིན”ཟེར།
སྒྲོལ་མ་བསོད་ནམས་འབག་བཙོག་གི་འཕྲུལ་རྟའི་རྒྱབ་ལ་ཞོན་ཞིང་། ལག་པས་
བསོད་ནམས་འབག་བཙོག་གི་སྐེད་ལ་འཐམས་ནས་གྲོ་ཞིང་ཁའི་རུ་བར་དུ་ལྡིར་སྒྲ་དང་
བཅས་འགྲོ་བས། ཀུན་གྱིས“བཟའ་ཚང་རིག་འདྲ་ཀན་གཉིས་ལ་ལྟོས་དང"མི་ཟེར་
མཁན་གཅིག་ཀྱང་མེད། །
སྒྲོལ་མས་ཐེངས་དང་པོར་བསོད་ནམས་འབག་བཙོག་གིས་ཉོས་པའི་སྨད་ཤམ་
དམར་པོ་དེ་གོན་ནས་གྲོ་ཞིང་ཁའི་རུ་བར་དུ་མངོན་དུས། མི་རྣམས་ནི་མཚར་ཞིང་མཚར་
ཏེ། ཁ་གདངས་ཤིང་མིག་ཅེར་ནས་ཅི་བཤད་འདི་བཤད་མ་ཤེས་པར་ལུས་སོང་།
ར་རྫི་ཚེ་ལོས་ཇི་ལྟར་འདང་བརྒྱབ་ཀྱང་། ཁྱེའུ་དམར་འབྱར་དེ་ནི་སྒྲོལ་མས་དོར་བ་
ཁོ་ཐག་ཡིན་རྒྱུ་རེད་སྙམ། སྒྲོལ་མ་ལས་གཞན་སུ་ཞིག་གིས་དེ་འདྲ་བྱེད་སྲིད་དམ། ཁོས་
དེ་ལྟར་འདང་རྒྱག་གིན་རྒྱག་གིན་ཁུ་ཚུར་ཙམ་གྱི་ཚད་ནས་ཆེ་རུ་མ་སོང་བའི་ནག་ཐིག་
དེ། མིག་ལམ་ནས་རྡོ་ལོག་འདྲ་ཞིག་ཏུ་གྱུར་སོང་ལ། རྡོ་ལོག་འདྲ་བོ་དེ་ཡང་རིམ་བཞིན་
བེའུ་འདྲ་ཞིག་ཏུ་གྱུར་སོང་། མཐའ་མར་བེའུ་འདྲ་བོ་དེ་འགུལ་བཞིན་འགུལ་བཞིན་མི་
ཞིག་ཏུ་གྱུར།
188



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། །
གྱི
བ
ནོར་འཆུག་སྤུ་ཙམ་ཡང་ཡོད་མི་སྲིད། དེ་ནི་སྒྲོལ་མ་རེད། བསོད་ནམས་འབག་
བཙོག་གི་ཆུང་མ་གླེན་རྒན་མ་སྒྲོལ་མ་དེ་རེད། ”
ར་རྫི་ཚེ་ལོས་ཁ་ནས་དེ་ལྟར་ཤོར། །
སྒྲོལ་མའི་གདོང་ལ་ཅི་མི་སྙམ་པའི་ཉམས་ཤིག་ཤར་འདུག་ཅིང་། མཚམས་རེར་
ཁོང་དགོད་རྣ་ལ་གཟན་པ་རེ་ཡང་བྱས་ཡོང་། མཚམས་རེར་ངུ་སྐད་ཟ་ཟི་རེ་ཡང་གྲགས་
འོངས། མོས་རྐང་ལམ་ཀྱ་ཀྱུ་དེ་དེད་ནས་རི་ལ་འགོས་ཤིང་། མཐའ་མར་དེའུ་འབུར་དེའི་
ལོགས་སུ་ཁྱེའུ་སྐྱག་པ་གཏོང་གཏོང་བྱས་ནས་བཏང་རྗེས། མོས་ཕྱིར་མིག་ཙམ་ཡང་མི་ལྟ་
བར་ལོག་སོང་།
ར་རྫི་ཚེ་ལོས་དེ་ལྟར་གོང་གི་དེ་ནི་འཕྲུལ་སྣང་འབའ་ཞིག་ཡིན་པ་ཡོངས་སུ་བརྗེད་
དེ། སྒྲོལ་མར་ཁོག་སྡིགས་བྱེད་ཀྱིན་འཕྲུལ་སྣང་གི་མཐའ་རུ་སོན་ལ་ཉེ་དུས། གཉིད་
ཀྱི་ཞགས་པས་ཁོ་ཡང་གན་གྱི་ཆུང་མ་བཞིན་གཉིད་ཀྱི་ཞིང་ལ་རང་དབང་མེད་པར་དྲུད་
སོང་། །
རྨི་ལམ་ནི་དངོས་གནས་འཕྲུལ་སྣང་ལས་ཀྱང་འཕྲུལ་སྣང་ཡིན་པ་འདྲ། །
རྨི་ལམ་ནི་དངོས་གནས་མངོན་སུམ་ལས་ཀྱང་མངོན་སུམ་ཡིན་པ་འདྲ།
རྨི་ལམ་དུ་ཁུ་ཚུར་ཙམ་གྱི་ཚད་ནས་ཆེ་རུ་སོང་སྟེ་རྡོ་ལོག་འདྲ་ཞིག་ཏུ་གྱུར་ཅིང་།
རྡོ་ལོག་འདྲ་ཞིག་ནས་བེའུ་འདྲ་ཞིག་ཏུ་གྱུར། མཐའ་མར་བེའུ་འདྲ་ཞིག་ནས་མི་ཞིག་ཏུ་
གྱུར་པའི་བུད་མེད་དེ་ནི། སྒྲོལ་མ་མིན་པར་རང་གི་ཆུང་མར་གྱུར་སོང་།
''ཨ་ཁ། ཀན་ངའི་ཆུང་མ་མིན་ནམ།”
ར་རྫི་ཚེ་ལོའི་ཁ་ནས་དེ་ལྟར་ཤོར་སོང་།
ཆུང་མའི་གདོང་ལ་ཞེད་སྣང་འདོམ་པ་གང་བསྣར་འདུག་ཅིང་སྐྱ་ཐོ་ཐོ་བྱེད། དེའུ་
འབུར་དེའི་རྒྱབ་ལ་འཚབ་འཚུབ་ངང་ཕྱིན་ཏེ། ཨ་ཚ་དང་ཨག་འབོད་ལན་འགའ་
189



གཡུ་དྲུག་དཀར་དཔེ་ཚོགས།
བསྒྲགས་རྗེས། ཁྱེའུ་ཞིག་གི་གཉོམ་ལ་ཕྲ་བའི་ངུ་སྒྲ་ལན་འགའ་གྲག་འོངས། དེ་ནས་
འཚབ་འཚུབ་ངང་ཕྱིར་ལོག་པའི་ལམ་དུ་ཕྱིན་སོང་། མོས་འཁྲེང་བའི་མིག་གིས་ཁྱེའུ་
དམར་འབྱར་དེ་ལ་ཡང་ཡང་ལྟ་བཞིན་འདུག
གཡང་སྐྱིད། "
“ཝེ——གཡང་སྐྱིད།"
གཉིད་གུང་དུ་ར་རྫི་ཚེ་ལོ་ཞེད་དངངས་དང་བཅས་སད་དུས་སྐྱ་རེངས་སྐྱ་མདའ་
སྔར་ནས་བཀྱགས་ཟིན་པས། ཆུང་མ་མལ་ལས་ལངས་ཏེ་ཁ་ཏོན་འདོན་བཞིན་ཐབ་ཁུང་
དུ་མེ་སྦར་གྱིན་འདུག་ལ། ར་རྫི་ཚེ་ལོའི་འབོད་པ་དེས། མོ་ཡང་རེ་ཞིག་ཁ་གདངས་མིག་
ཅེར་གྱིས་ཚ་ཐབ་ཕྱོགས་སུ་ཧད་དུ་བཅུག
ར་རྫི་ཚེ་ལོ་མངོན་སུམ་དང་རྨི་ལམ་གྱི་རབ་ཁ་ནས་ཅི་ཡིན་ཆ་མ་འཚལ་བར་ཡར་
ལངས་ཏེ་ཕྱི་རོལ་ཏུ་བུད་པ་ན། དུས་ཡུན་ག་ཚོད་འགོར་བ་མི་ཤེས་མོད། དབྱར་ཟླ་ཧྲིལ་
བོར་ཆར་ཐིག་ཅིག་ཀྱང་དབབ་རྒྱུ་མེད་པའི་ནམ་མཁའ་སྐྱ་ལྐོག་དེ་ལས། ཁོག་ལ་སྡུག་
གི་མཚོ་མོ་བསྐྱིལ་བའི་ཨ་ཡེ་རྒན་མོ་ཞིག་གི་གདོང་ནས་མིག་ཆུ་ཤུར་ཤུར་དུ་འབབ་པ་
བཞིན་ཆར་བ་ཤག་ཤག་ཏུ་འབབ་ཅིང་མཆིས་ལ། གྲོ་ཞིང་ཁའི་ལྟོགས་སྐོམ་གྱིས་མནར་
བའི་ས་གཞི་ཤག་ཤག་གི་ཆར་ཀློང་དུ་ཁུ་སིམ་སིམ་ངང་ལུས་འདུག ར་རྫི་ཚེ་ལོས་ཆར་
བ་ཤག་ཤག་འཇོ་བའི་ནམ་མཁའ་དང་། ངོ་གདོང་སེར་སྐག་སེ་འདུག་པའི་ཆུང་མར་རེས་
མོས་སུ་ལན་གཅིག་བལྟས་རྗེས། ཡང་བསྐྱར་མིག་དབང་ནམ་མཁའི་དབྱིངས་ལ་གཏད་
དེ་ཡུན་རིང་བོར་ཁ་རོག་གེར་ལུས་སོང་།
190



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཐེངས་གཉིས་ལ་ཤི་བའི་མི།
ནོར་བུ་ཤི་ནས་ལོ་མང་འགོར་སོང་།
ངའི་བག་ཆགས་ཁྲོད་དུ་ནོར་བུ་དང་འབྲེལ་བའི་གཏམ་རྒྱུད་མང་པོ་ཉར་ཡོད། ང་
སློབ་ཆུང་ལོ་རིམ་གཉིས་པ་ཡིན་དུས། ནོར་བུ་ཕལ་ཆེར་ལོ་རིམ་བཞི་པ་རེད། ཁོ་རང་
སློབ་གྲྭར་འགྲོ་འཕྱིས་པས། ངའི་སྣང་ངོར་དེ་དུས་ནས་ཁོ་རང་གསར་བུ་ཆེན་པོ་ཆགས་
འདུག སློབ་གྲྭའི་ནང་དུ་དགེ་རྒན་རྒྱ་མཚོ་ཕུད་སློབ་གྲོགས་ཚོར་སྐྲག་ས་ཞིག་ཡོད་པ་ནི་
ཕལ་ཆེར་ནོར་བུ་ཡིན་པ་འདྲ། ནོར་བུ་ལོ་རིམ་ལྔ་པ་ཡིན་དུས་ཀྱང་ཁོས་དཔེ་ཀློག་བསྐྱར་
སྦྱོང་བྱེད་པའི་རྣམ་པ་ཞིག་ངས་ཧ་ལམ་མཐོང་མ་མྱོང་། ཁོ་རང་རྒྱུན་པར་ང་ཚོའི་རྒྱ་ཡིག་
དགེ་རྒན་རུས་ཝང་ཅན་དེའི་རྗེས་འབྲངས་ནས་དེ་ཕོ་དང་རི་བོང་རྔོན་དུ་འགྲོ་བཞིན་
འདུག ང་ཚོའི་རྒྱ་ཡིག་དགེ་རྒན་རུས་ཝང་ཅན་དེས་ང་ཚོར་སློབ་ཁྲིད་གྲ་དག་ཅིག་བྱས་
པ་ཡིད་ལ་མི་དྲན། ཁོས་རང་གི་མེ་མདའ་དེ་ནོར་བུར་ཁུར་དུ་བཅུག་ནས་ནམ་ཡང་སློབ་
191



གཡུ་དྲུག་དཀར་དཔེ་ཚོགས།
གྲྭའི་ཕྱི་ལོགས་ཀྱི་སྡོང་རའི་ནང་དུ་དེ་ཕོ་དང་རི་བོང་རྔོན་དུ་བུད་འགྲོ།
མེ་མདའི་རིང་ཐུང་ལས་མེད་པའི་ནོར་བུས་མེ་མདའ་ཁུར་ནས་འགྲོ་དུས་ཁོའི་
གདོང་ལ་ཁེངས་ཉམས་ཤིག་གིས་གཡོགས་འདུག ང་ཚོས་ཡིད་སྨོན་གྱིས་ཁེངས་པའི་
མིག་ཟུང་གིས་རུས་ཝང་ཅན་གྱི་དགེ་རྒན་དང་། དེ་ལས་ཀྱང་ནོར་བུའི་རྒྱབ་གཟུགས་ལ་
ཅེར་ཏེ་མཐོང་ལམ་ནས་ཡལ་རག་བར་དུ་མིག་སྐྱེལ་བྱས་མྱོང་། རྒྱ་ཡིག་དགེ་རྒན་རུས་
ཝང་ཅན་དང་ནོར་བུ་གཉིས་ཀ་ཕྱིར་སློབ་གྲྭར་ལོག་སྐབས། མཚམས་རེར་རི་བོང་ཞིག་
གམ་དེ་ཕོ་རེ་ལག་ཏུ་བཟུང་ནས་འོངས་ཤིང་། མཚམས་རེར་ཅི་ཡང་མ་སོད་པར་ལག་སྟོང་
དུ་འོང་བཞིན་འདུག རི་བོང་ཞིག་གམ་དེ་ཕོ་རེ་ཟིན་དུས་རྒྱ་ཡིག་དགེ་རྒན་རུས་ཝང་
ཅན་དེའི་གདོང་ལ་འཛུམ་མདངས་ཤིག་དཔྱངས་ཡོད་ལ། ནོར་བུའི་གདོང་དུ་ཡང་འཛུམ་
མདངས་ཤིག་དཔྱངས་ནས་འདུག རི་བོང་ངམ་དེ་ཕོ་ཅི་ཡང་མ་ཟིན་ཚེ། རྒྱ་ཡིག་དགེ་
རྒན་རུས་ཝང་ཅན་དེའི་གདོང་དུ་ཡིད་ཕམ་པའི་མདངས་སྡུག་པོ་ཞིག་དཔྱངས་འདུག་
མོད། ཡིན་ནའང་ནོར་བུའི་གདོང་དུ་སྔར་བཞིན་འཛུམ་མདངས་ཤིག་དཔྱངས་དཔྱངས་
ལ་བསྡད་འདུག །
དུས་སྐབས་ཤིག་གི་རིང་ལ་ས་རུབ་མ་ཐག་གྲོ་ཞིང་ཁའི་གཡུལ་ཁ་ཆེན་པོ་དེའི་ནང་
རྒྱུན་དུ་གློག་བརྙན་སྟོན་བཞིན་འདུག་ལ། གློག་བརྙན་གྱི་ནང་དོན་མང་ཆེ་བ་ནི་རི་
འགོག་དམག་འཁྲུག་གི་སྐབས་སུ་པ་ལུའུ་དམག་གིས་དཀའ་བ་ཇི་ལྟར་སྤྱད་ཚུལ་དང་
དགྲ་བོ་ཇི་ལྟར་བསད་ཚུལ་གྱི་སྐོར་རེད། གློག་བརྙན་སྟོན་པའི་མཚན་མོ་རེ་རེར་བྱིས་པ་
ཚོ་ནི་ལོ་སར་སླེབས་པ་བཞིན་དགའ་ནས་ཡར་ལྡིང་མར་ལྡིང་བྱེད་ཅིང་། པ་ལུའུ་དམག་
གིས་རི་པིན་འདྲེ་དམག་ཅིག་བསད་ཚེ་བྱིས་པ་ཚོ་དགའ་སྟེ་ཁ་ནས་དབང་མེད་དུ”ད་
དུང་གཅིག་སོད་ཡ། སོད་ཡ”ཞེས་འུར་གྱིས་བསྒྲགས་ལ། དེ་དུས་ནོར་བུས“གལ་ཏེ་ང་
ཡིན་རྒྱུ་ན་རི་པིན་གྱི་དམག་ཀན་འདི་ལྟར་གསོད་རྒྱུ་ཞེས་ལག་པས་མེ་མདའ་འཕེན་
192



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
པའི་ཚུགས་ཀ་སྟོན་ཅིང་། ད་དུང་ངས་རི་བོང་གསོད་གསོད་བྱས་ནས་རི་པིན་གྱི་དམག་
རྣམས་རེ་རེ་བཞིན་ཚེ་ཕྱི་མར་བརྫང་རྒྱུ་ཡིན”ཟེར་བཞིན་ངར་སྐད་སྒྲོག་པར་བྱེད།
ང་ཚོའི་གྲས་སུ་མེ་མདར་རེག་མྱོང་མཁན་ནོར་བུ་གཅིག་པུ་ལས་མེད་པས། ང་ཚོ་
ཁོ་ལ་ཡིད་སྨོན་སྐྱེས་སྐྱེས་ཤིག་སུ་ལའང་སྐྱེ་མ་མྱོང་། དེ་ཡང་རི་པིན་འདྲེ་དམག་གིས་
པ་ལུའུ་དམག་ཅིག་བསད་པའི་ཚེ་ན་བྱིས་པ་ཚོའི་ཁ་ནས་ཕངས་པའི་སྒྲ་ཤུ་རུ་རུ་སྒྲོག་
ཅིང་། ལ་ལས་ད་དུང་སྐྱོ་བའི་མཆི་མའང་དབང་མེད་དུ་འདོན་པར་བྱེད། དེ་ལྟ་ནའང་།
དགའ་འོས་པ་ཞིག་ལ་པ་ལུའུ་དམག་ནི་ཇི་ལྟར་བསད་ཀྱང་མི་སོད་པ་དེ་རེད་ལ། དེ་བས་
ཀྱང་བསད་ཀྱང་ཤི་རྒྱུ་མེད་པ་དེ་རེད། ཕྱི་སྲོག་ཆད་ནས་ནང་སྲོག་ལ་གཏུགས་དུས་ད་དུང
གུང་ཁྲན་ཏང་ཁྲི་ལོར་བརྟན་པར་ཤོག” ཅེས་ཧ་ཅང་དཔའ་ངར་དང་བཅས་སྒྲོག་པར་
བྱེད། བྱིས་པ་ཚོས་རི་འགོག་དམག་འཁྲུག་སྔར་ནས་རྫོགས་ཟིན་པ་མ་ཤེས་པར། ''ང་ཚོ་
ཡང་གཡུལ་སར་ཞུགས་ནས་རི་པིན་འདྲེ་དམག་དང་འཐབ་ན་འདོད”ཅེས་བཤད་དུས།
དགེ་རྒན་རྒྱ་མཚོས“ཁྱོད་ཚོས་སློབ་སྦྱོང་ཡག་པོ་བྱོས་དང་དེའི་ཡན་ཞིག་ཡོད་པ་མ་རེད་
ཟེར། ཁོང་གིས་དེ་ལྟར་བཤད་ནའང་། ང་ཚོ་པ་ལུའུ་དམག་ཅིག་བྱ་འདོད་ཀྱི་འདུན་པ་
ནམ་ཡང་སྙིང་ལ་བཅངས་ཡོད།
ང་ཚོའི་ཕ་ཡུལ་གྱི་བཤད་སྲོལ་ལྟར་ན། ནོར་བུ་ནི་བྱིས་པ་བསམ་ནག་ཅིག་ཡིན་
ཏེ། དེ་ནི་ངས་རང་དགར་བཤད་པ་ཙམ་ག་ལ་ཡིན། དེ་དུས་ང་སློབ་ཆུང་ལོ་རིམ་གཉིས་
པ་དང་ནོར་བུ་ལོ་རིམ་བཞི་པ་རེད། གྲོ་ཞིང་ཁ་སློབ་ཆུང་དུ་སློབ་མ་བཅུ་ཁ་ཙམ་ལས་
མེད་པས། རྒྱུན་དུ་རྩེད་འཇོར་རོལ་དུས་འཛིན་གྲྭ་ཡོངས་མཉམ་དུ་བསྲེས་ནས་རྩེད་མོར་
རོལ་བ་རེད། བར་སྐབས་ཤིག་ལ། གུང་གསེང་གི་སྐབས་དག་ཏུ་སློབ་གྲོགས་ཚོ་སྐོར་
ཁག་གཉིས་སུ་དབྱེ་སྟེ་རི་པིན་འདྲེ་དམག་དང་པ་ལུའུ་དམག་ཡིན་ཁུལ་གྱི་རྩེད་མོར་རོལ་
བར་གོམས་པར་གྱུར། ཡིན་ནའང་། རི་པིན་འདྲེ་དམག་བྱེད་མཁན་ཕལ་ཆེར་གཅིག་
193



གཡུ་དྲུག་དཀར་དཔེ་ཚོགས།
ཀྱང་མེད་པས། ནོར་བུས“ཁྱོད་དང་ཁྱོད་ཁྱོད་ཁྱོད་ཁྱོད་ཁྱོད་ཁྱོད་རྣམས་པ་ལུའུ་བྱོས”དང་།
“ཁྱོད་དང་ཁྱོད་ཁྱོད་ཁྱོད་ཁྱོད་ཁྱོད་ཁྱོད་རྣམས་འདྲེ་དམག་བྱོས”ཟེར་དུས། པ་ལུའུ་རུ་
རྫུ་མཁན་དག་དགའ་སྟེ་ཁ་ཡང་ཟུམ་དཀའ་ནའང་། འདྲེ་དམག་ཏུ་རྫུ་མཁན་དག་ནི་ངོ༌
གཉེར་གཉེར་གྱིས་ཧ་ཅང་མི་འཐད་པའི་རྣམ་འགྱུར་སྟོན། སྐབས་དེར་ནོར་བུས་དབང་
ཤེད་བཀོད་ནས“ལྔ་སྐྲངས་དྲུག་འབུར་མི་དགོས་ན་དགའ་དགའ་སྤྲོ་སྤྲོའི་ངང་འདྲེ་དམག་
བྱོས། ཨེ་གོ་ཐལ”ཟེར་དུས། འདྲེ་དམག་རྣམས་ཀྱིས་ཀྱང་རང་རང་ས་ནས་གྲ་སྒྲིག་བྱེད་ལ།
སློབ་གྲོགས་ཚོས་མེ་མདའི་དབྱིབས་སུ་ལས་པའི་ཤིང་གི་དྲག་ཆས་དག་ལག་ཏུ་བཟུང་སྟེ་
དངོས་སུ་གཡུལ་ལ་ཞུགས་ཤིང་། ཁ་ནས་པང་སྒྲ་དང་སྡིག་སྒྲ་བསྒྲགས་ནས་ཕན་ཚུན་ལ་
མེ་མདའ་འཕེན་པའི་བཟོ་ལྟ་སྟོན་པར་བྱེད། །
ཉིན་མོ་དེར། ནོར་བུས་ཁྱོད་དང་ཁྱོད་ཁྱོད་ཁྱོད་འདྲེ་དམག་བྱོས”ཞེས་ངའི་གདོང་ལ་
མཛུ་གུ་འཛུགས་དུས། ང་ལ་སྙིང་སྟོབས་དེ་འདྲ་ཞིག་གང་ནས་སྐྱེས་པ་ངས་ཀྱང་མི་ཤེས།
གང་ལྟར་ངས་“ང་འདྲེ་དམག་མི་བཅའ”ཞེས་ཡིག་འབྲུ་རེ་རེ་བཞིན་མནན་ཞིང་བསྲིངས་
ནས་བཤད་པ་ན། ནོར་བུས་དེ་མ་ཉིད་དུ། “ཅི་ཟེར། ཁྱོད་རང་འདྲེ་དམག་མི་བཅའ།
ཁྱོད་ཀྱིས་མི་བཅའ་ཞེས་བཤད་ཚེ་བཅའ་མི་དགོས་སམ། ཁྱོད་ཀྱིས་སྟོང་བསམ་མ་དྲན།
མྱུར་དུ་རང་གི་སྣ་མགོར་སྣག་ཚ་སྐུད་རོགས། ཨེ་གོ་ཐལ”ཟེར།
འདྲེ་དམག་རྣམས་ཀྱིས་སྣ་མགོར་སྣག་ཚ་བསྐུས་ནས་གློག་བརྙན་ནང་གི་ཆ་ལུགས་
དང་ཇི་བཞིན་བྱ་དགོས་པས། ངས”སྣག་ཚ་སྐུད་དགོས་ན་རང་གི་སྣ་མགོར་བསྐུས། ང་
འདྲེ་དམག་གཏན་ནས་མི་བཅའ་ཞེས་བཤད་པ་ན། ནོར་བུས་བསམ་དབང་དྲན་དབང་
མེད་པར་ངའི་འགྲམ་པར་ཅལ་སེ་གཞུས་བྱུང་།
ཉིན་མོ་དེར་ངས་ཀྱང་ཁྱི་བཞིན་རྔ་མ་མ་གཡུག་པར། སྟག་བཞིན་མཆེ་བ་གཙིགས་
ནས་ཁོའི་སྟེང་དུ་མཆོངས་པ་ན། ང་ནི་ཁོའི་དོ་ཟླ་ག་ལ་འོང་སྟེ་སྐོར་ཐེངས་གཅིག་གིས་
194



h
སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
གྱི
ཐུ
E
ཀན་རྐྱལ་དུ་རྡུལ་འཚུབ་བེར་བསྐྱེལ་སོང་། ཁོས་ད་དུང་སྟོབས་ལྡན་སྣ་འབིགས་ཀྱི་ལག་
གི་མེ་མདའ་བླངས་ཏེ་ང་ལ་གཞུས་པར་རྩོམ་དུས། སྡོང་རྒན་གུག་ཏོ་དེའི་སྐེ་ལ་དཔྱངས་
པའི་ཅོང་རྙིང་བཙའ་ཏོ་དེ་ཏིང་ཏིང—ཏིང་ཏིང”ཞེས་གྲག་བྱུང་། ཅོང་རྙིང་བཙའ་ཏོ་དེ་
''ཏིང་ཏིང–ཏིང་ཏིང་”ཞེས་གྲག་དུས་སློབ་ཁྲིད་ཚོགས་རན་པའི་བརྡ་ཡིན་པས། བྱིས་པ་
ཚོ་གཅིག་ལས་གཅིག་མགྱོགས་ཀྱིས་སོ་སོའི་སློབ་ཁང་དུ་བརྒྱུགས་སོང་།
ནོར་བུས་མི་མང་གི་གྲལ་ནས་ང་ལ་དེ་ལྟར་ཐུབ་ཚོད་བྱས་པ་དེར་ང་རང་ཞེ་སྡང་
དྲག་ཏུ་ལངས། ངས་སེམས་ལ་ནམ་ཉི་མ་ཞིག་ལ་ངས་ཁྱོད་རང་ཐུབ་དུས་ཤིག་ཡོད་
ངེས། དེ་དུས་ངས་ཁྱོད་ལ་སྐྱག་པ་འཆོར་བ་ཞིག་མ་བཅས་ན་ང་བཀྲ་ཤིས་མིན་ཞེས་དམ་
བཅའ་བཞག་ནའང་། ཁ་ནས་ཅི་ཡང་བཤད་མ་ཕོད། སློབ་གྲྭ་གྲོལ་ནས་ཁྱིམ་དུ་ལོག་རྗེས།
ངས་ཕ་མ་གཉིས་ལ་ནོར་བུས་རང་ལ་ཐུབ་ཚོད་ཇི་ལྟར་བྱས་ཚུལ་གཅིག་མགོར་གཉིས་
བཏགས་ནས་བཤད་དུས། ཨ་མ་ནི་རབ་ཏུ་ཁྲོས་ཏེ་འགྲོ། འུ་གཉིས་ནོར་བུའི་ཁྱིམ་ལ་
ནོར་བུ་འཚོལ་དུ་འགྲོ”ཞེས་ངའི་ལག་མགོར་འཇུས་ནས་འགྲོ་གྲབས་བྱེད་ཀྱང་། ཨ་ཕས་
འཕྲལ་དུ་ངེད་མ་བུ་གཉིས་བཀག་ནས“བྱིས་པས་བསམ་མ་ཤེས་ཟེར་རུང་། ཁྱོད་ཀྱིས་དེ་
འདྲའི་གླེན་རྟགས་མ་སྟོན”ཞེས་ཨ་མར་སྡིགས་དམོད་བྱེད་ཀྱིན་ང་རང་ཨ་མའི་ལག་ནས་
ཕྲོགས་ཤིང་། 'སོང་། ལས་བྱ་འབྲི་རུ་སོང་། བརྩེས་ནས་རྒྱུ་མ་ལུག་རུང་སྡིག་གྱོང་ཟེར་བ་
མ་གོའམ། རང་ལ་ནུས་པ་ཡོད་ན་སོང་ལ་ནོར་བུར་རྡུང་རེས་བྱོས”ཟེར།
ཨ་ཕའི་སྐད་ཆ་དེས་ང་རང་གི་སེམས་ལ་ཆུ་འཁྱག་ཕོར་གང་བླུགས་སོང་། །
དེའི་ཡར་སྔོན་དུ་ང་ཡང་ནོར་བུས་ཤར་དུ་རྒྱུགས་ཟེར་ན་ཤར་དུ་རྒྱུག་མཁན་ཞིག་དང་།
ནུབ་ཏུ་སྡོད་ཅེ་ན་ནུབ་ཏུ་འདུག་མཁན་ཞིག་ཡིན་མོད། དོན་དག་དེ་བྱུང་ཉིན་ནས་ངས་
ནོར་བུར་ཇི་ལྟར་བལྟས་ན་དེ་ལྟར་མིག་ལ་མི་རན་པར་གྱུར། ཐ་ན་ཁོའི་འགྲོ་སྲོལ་འདུག་
སྲོལ་དང༌། ཁོའི་བཤད་སྲོལ་ལས་སྲོལ་གང་ལ་བལྟས་ཀྱང་མིག་ལ་གཏན་ནས་མི་རན།
195



གཡུ་དྲུག་དཀར་དཔེ་ཚོགས།
ངའི་སེམས་ལ་དྲན་པ་ནི་ནོར་བུར་ཇི་ལྟར་སྐྱིན་པ་ལེན་རྒྱུ་དེ་ཡིན། དེ་ལ་ངས་ཆེད་དུ་
དུས་ཚོད་མང་པོ་བརླགས་ནས་འཆར་གཞི་སྣ་ཚོགས་བཟོས་ཤིང་། ཐ་ན་འཆར་གཞི་དེ་
དག་རྟོག་བཟོའི་འཇིག་རྟེན་ཞིག་ནས་མངོན་དུ་བསྒྱུར་པ་ཡང་ཐེངས་མང་ཡིན་ལ། རྟོག་
བཟོ་ཡིན་པ་ཤེས་བཞིན་དུ་ང་ད་དུང་དགའ་སྟེ་བགད་པ་ཡང་ཐེངས་མང་ཡིན།
ནོར་བུའི་གཏམ་རྒྱུད་གཞན་ཞིག་ནི། ཁོས་རྒྱ་ཧོ་ལང་གི་ལག་ནས་ཁ་སྦྲེང་ཞིག་
ཕྲོགས་པ་དེ་རེད།
དབྱར་གྱི་ཉིན་མོ་ཞིག་གི་ཉིན་གུང་གི་གུང་གསེང་གི་སྐབས་ལ། ང་ཚོ་སློབ་གྲྭའི་ཕྱི་
ལོགས་སུ་བུད་ཅིང་། སྡེ་འདབས་སུ་བསྐྱིལ་བའི་རྫིང་བུ་དེར་འཛུལ་ནས་ཚད་ལ་གཡོལ་
དུས། རྒྱ་ཧོ་ལང་གི་ཚོང་འབོད་ཀྱི་སྐད་ང་ཚོའི་རྣ་བའི་བུ་གར་འཛུལ་ཡོང་། ང་ཚོའི་ལག་
ཏུ་སྐར་ལུ་གང་ཡང་མེད་ཀྱང་ཁོའི་ཚོང་འབོད་ཀྱི་སྐད་དེར་འགུག་ཤུགས་ཡ་མེད་ཅིག་
ལྡན་འདུག
ང་ཚོས་ཆུ་ལ་རྐྱལ་མཚམས་བཞག་ཅིང་གང་མགྱོགས་ཀྱིས་ལྭ་བ་རྣམས་ལུས་ལ་
གྱོན་རྗེས། ཕ་རོལ་པོས་ཀ་ར་ཞིམ་པོ་ཞིག་རིན་མེད་དུ་སྟེར་བཞིན་པ་དང་འདྲ་བར་ཧོ་
ལང་གི་ཕྱོགས་སུ་བརྒྱུགས་པ་ན། ཧོ་ལང་ནི་བོད་གྲོང་མང་པོར་བརྒྱུད་མྱོང་བས་བོད་
སྐད་ཀྱིས་བརྡ་སྤྲོད་པར་ཐོགས་རྡུགས་མེད། ང་ཚོ་ཧོ་ལང་གི་སྒམ་ཆུང་ཁར་རུབ་ནས་
ཚོང་ཟོང་ཅི་ཞིག་ཡོད་པར་ལྟ་དུས། ཁོའི་ཤེལ་སྒོས་བཅད་པའི་ཚོང་སྒམ་ནང་དུ་འགྱིག་
གི་དཀྲུམ་མདའ་དང༌། ལྷང་དབུགས། ད་དུང་སྒྲོག་གུ། སོ་མང་། སྐུད་པ། ཁབ་སོགས་
དངོས་པོ་ཙག་ཙིག་གི་རིགས་མང་དུ་ཡོད་མོད། འོན་ཏེ་བྱིས་པ་རྣམས་ཁ་སྦྲེང་ལྗང་གུ་
ཞིག་ཡོད་པ་དེའི་སྟེང་དུ་མིག་དབང་ཤོར་སོང་། དེ་དུས་ང་ཚོས་སྒྲ་སྙན་མོ་འབྱིན་པར་
བྱེད་པའི་རོལ་ཆས་དེའི་མིང་ལ་ཁ་སྦྲེང་ཟེར་བ་མི་ཤེས། ནོར་བུས་ཧོ་ལང་ལངས་འདིར་
196



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
གཅིག་བལྟ”ཟེར་ཞོར་ཁ་སྦྲེང་ལྗང་གུ་དེ་བསྟན་པ་ན། ཧོ་ལང་གིས“ཁྱོད་ཀྱིས་འདིར་
བལྟས་ནས་ཁྱོད་ལ་དོང་ཙེ་ཡོད་དམ”ཟེར། ནོར་བུས"དོང་ཙེ་མེད་ན་ལྟ་རྒྱུ་མ་རེད”ཅེས་
རང་ལ་མི་མཛའ་བའི་ཁ་ཤོམ་ཞིག་འཐེན་བྱུང་། ཧོ་ལང་དེས་ཀྱང་ཡིད་ཆེས་མི་ཆེས་ངང་
སྒམ་ཁ་ཕྱེ་ཞིང་ཁ་སྦྲེང་བླངས་ཏེ་ནོར་བུའི་ལག་ཏུ་བཞག་སོང་། ཁུང་བུ་མང་པོ་བཏོད་
པའི་དངོས་པོ་ལྗང་གུ་དེ་ནི་ཅི་ཞིག་ཡིན་ནམ།
བྱིས་པ་ཀུན་གྱིས་མིག་གིས་རིག་རིག་ངང་ནོར་བུའི་ལག་གི་འོད་ཀྲིག་ཀྲིག་གི་
དངོས་པོ་དེར་སེར་འདུག ཧོ་ལང་གིས”འདིའི་མིང་ལ་ཁོའུ་ཆིན་ཟེར་ཞེས་བཤད་ཞོར་
ནོར་བུའི་ལག་ནས་བླངས་ཏེ་རང་གི་ཁ་ལ་བཙུགས་ཏེ་བུས་པ་ན། དངོས་པོ་ལྗང་གུ་དེ་
ལས་སྒྲ་སྙན་མོ་ཞིག་གྲག་བྱུང་། བྱིས་པ་རྣམས་ནི་སྔར་ལས་ཀྱང་ཧ་ལས་ཏེ་མུ་མཐུད་དུ་
ཧོ་ལང་ལ་རོལ་ཆས་དེ་ད་དུང་ཐེངས་ཤིག་འབུད་པའི་རེ་བ་བཏོན་པར། ནོར་བུས་ཧོ་ལང་
གི་ལག་ནས་རོལ་ཆས་དེ་བླངས་ཏེ”ངས་འབུད། ངས་འབུད”ཅེས་བུས་པ་ན། དེ་ལས་སྔར་
བཞིན་སྒྲ་གྲག་བྱུང་ནའང་ཧོ་ལང་གིས་བུས་པ་བཞིན་སྙན་ཞིང་འཇེབས་པ་ཞིག་མ་རེད།
ང་ཚོ་བྱིས་པ་ཚོ་ད་དུང་མཚར་སྣང་གི་འཇིག་རྟེན་ཞིག་ཏུ་ཧད་དེ་འདུག་སྐབས།
ནོར་བུ་གློ་བུར་ཕྱི་ནུར་ཞིག་བྱས་ཤིང་། དེ་ནས་ཁ་སྦེང་ལྗང་གུ་ལག་པས་གཡུག་བཞིན་
སྡེ་འདབས་ཀྱི་ལམ་ཕྲན་དེད་ཅིང་རྣང་ཞིང་གི་རྡུབས་མཐུག་སར་བྲོས་སོང་། ཏབ་ཙམ་
ལ་བྱིས་པ་ཚོར་ཅི་ཁག་ཧོ་ལང་གིས་ཀྱང་ཅི་བྱུང་འདི་བྱུང་མ་ཤེས་པར་ནོར་བུའི་རྗེས་ལ་
མིག་ཧྲིག་གེར་ཅེར་འདུག ཡིན་ནའང་ཧོ་ལང་གི་ཚོར་བ་ནི་བྱིས་པ་ཚོ་ལས་སྐྱེན་པ་
འདྲ་སྟེ། བྱིས་པ་ཚོ་མུ་མཐུད་དུ་ཧད་ནས་སྡོད་སྐབས། ཧོ་ལང་གིས“རྐུན་ཕྲུག རྐུན་ཕྲུག་
ཀན་གྱིས་ངའི་ཁོའུ་ཆིན་བརྐུས་ཐལ”ཞེས་རྗེས་ལ་རྒྱུག་གྲབས་ཤིག་བྱས་རྗེས། ཕྱིར་ཚོང་
སྒམ་ཡོད་སར་ལོག་སྟེ་སྒམ་གྱི་ཁ་དམ་པོར་གཏན་སོང་། ཚ་གདུག་ཤིན་ཏུ་ཆེ་བའི་ཉིན་
གུང་དེར་ནོར་བུས་ཧོ་ལང་གི་ཁ་སྦྲེང་བརྐུས་སོང་། སྡེ་འདབས་ཀྱི་ལམ་ཕྲན་སྟེང་དུ་ནོར་
197



གཡུ་དྲུག་དཀར་དཔེ་ཚོགས།
བུ་ནི་གློག་ཞགས་བཞིན་འཁྱུག་ཙམ་བྱས་ཤིང་། དེ་ནས་རྣང་ཞིང་གི་ཐེམ་པ་བརྒལ་ནས་
ཀུན་གྱི་མཐོང་ལམ་ནས་རིང་དུ་ཡལ་སོང་།
ངའི་སེམས་ལ་ཧོ་ལང་དེས་ར་མདར་བརྒྱུགས་ནས་ནོར་བུ་བཟུང་ཞིང་། ཁོའི་རྐང་
རྐ་ལག་གང་ཞིག་བཅགས་སོང་ན་ཅི་མ་རུང་སྙམ་ནའང་། ཧོ་ལང་གིས་ཁ་ནས་གོ་མི་
ཆོད་པའི་སྡིགས་དམོད་སྣ་ཚོགས་བྱེད་ཀྱིན། ཚོང་སྒམ་ལས་བདུག་སྤོས་རྐང་གཅིག་ཕྱིར་
བཏོན་ཏེ་མེ་བསྒོས་ཤིང་། དེ་ནས་ཤོག་བུ་ཤུར་མོ་ཞིག་མེ་ལ་བསྒྲོན་པ་དང་ཁ་ནས་ཅི་ཞིག་
འདོན་བཞིན། ནོར་བུའི་རྗེས་ལ་མཆིལ་ཞགས་འགའ་འཕངས་སོང་། ད་དུང་ང་ཚོར་
སྐྲག་སློང་བ་བཞིན“བྱིས་པ་ཀན་གྱིས་དེ་རིང་ཉི་མ་ནུབ་རག་བར་དུ་ངའི་ཁོའུ་ཆིན་ཕྱིར་
འཁྱེར་མ་ཡོང་ན། ཁོ་རང་ཆར་ཆུས་ཁུར་བའམ་ཐོག་གིས་བརྒྱབ་སྟེ་ཤི་མ་སོང་ན་ཁྱོད་
ཚོས་བལྟོས་ཟེར།
ཕྱི་ཉིན་སློབ་གྲྭ་ཚོགས་དུས། བྱིས་པ་ཚོས་དུས་རྒྱུན་བཞིན་དཔེ་ཁུག་སྒྲོག་ཙེའི་ནང་
བཅུག་རྗེས་ཕྱི་རོལ་ཏུ་བུད་ནས་ཐང་ལ་ཡི་གེ་མི་འབྲི་བར། ཚང་མ་ནོར་བུ་ཡོད་སའི་སློབ་
ཁང་དུ་བརྒྱུགས་སོང་། ང་ཡང་སློབ་གྲོགས་ཚོའི་རྗེས་བསྙེགས་ནས་ཕྱིན་དུས། ནོར་བུ་ནི་
ཆར་ཆུས་ཁུར་མི་འདུག་ལ་ཐོག་གིས་བརྒྱབ་ནས་བསད་ཀྱང་མི་འདུག ནོར་བུས་འདུག་
སྟེགས་སྟེང་ཁ་སྦྲེང་ལྗང་གུ་དེ་ལག་ཏུ་བཟུང་སྟེ་ཕར་སྣོག་ཚུར་སྣོག་བྱས་ནས་འདུག
ཧོ་ལང་དེས་བཤད་པ་ལྟར་ན། ནོར་བུ་ནི་ཆར་ཆུས་ཁུར་བའམ་ཐོག་གིས་བརྒྱབ་སྟེ་
ཤི་དགོས་མོད། ནོར་བུ་རང་གི་ཁ་མལ་དུ་ཐ་ན་རྨས་སྐྱོན་ཙམ་ཡང་བྱུང་མེད་པར་དེ་ལྟར་
སྡོད་པ་མཐོང་བས། ང་ལ་ཁོ་ཆད་པའི་སྣང་བ་ཞིག་ངང་ངམ་ཤུགས་ཀྱིས་སྐྱེས། དེ་དུས་
དགེ་རྒན་རྒྱ་མཚོ་དང་རྒྱ་ཡིག་དགེ་རྒན་རུས་ཝང་ཅན་གཉིས་ནོར་བུ་ཡོད་སའི་སློབ་ཁང་
དེར་སྔ་གཞུག་བྱས་ནས་འོངས་པ་ན། ང་ཚོ་འཕྲལ་དུ་སློབ་ཁང་ནས་ཕྱི་ལ་བྲོས་ཤིང་། དེ་
ནས་སླར་ཡང་སྒེའུ་ཁུང་གི་དྲ་མིག་ཁར་རུབ་སྟེ་ནང་དུ་བལྟས་པ་ཡིན། ནོར་བུས་རང་གི་
198



་་་
སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ལག་གི་དངོས་པོ་ལྗང་གུ་དེ་འཚབ་འཚུབ་ངང་ཅོག་ཙེའི་ནང་དུ་བཅུག་བྱུང་། སྐབས་
དེར་དགེ་རྒན་རྒྱ་མཚོ་ཁ་གྲག་བྱུང་།
“འཁྱེར་ཤོག”
ནོར་བུས་མིག་གིས་རིག་རིག་ངང་དགེ་རྒན་རྒྱ་མཚོའི་གདོང་ལ་ལྟ་བཞིན། མ་ཤེས་
ཁུལ་བྱས་ནས“ཅི་ཞིག”ཟེར། །
''ཅི་ཞིག“དགེ་རྒན་རྒྱ་མཚོས་ནོར་བུའི་ཚིག་དེ་བསྐྱར་ཟློས་ཤིག་བྱས་རྗེས། ''ད་
དུང་འཁྱེར་མི་ཡོང་ངམ། གསོན་ལྤགས་བཤུ་རྒྱུ་འདི”ཟེར། །
ནོར་བུས་གདོང་ནི་དམར་པོར་གྱུར་ནའང་ཁ་ནས“ཅི་ཡང་མེད” ཟེར།
དགེ་རྒན་རྒྱ་མཚོས་ད་ཐེངས་མུ་མཐུད་དུ་ཁོ་ལ་འཁྱེར་ཤོག་མི་ཟེར་བར། ནོར་བུའི་
གདོང་ལ་འགྲམ་ལྕག་ཚ་ཐག་ཆོད་པ་ཞིག་གཞུས་སོང་། དེ་དུས་དྲ་མའི་ཕྱི་རོལ་གྱི་ང་ཡང་
སྐྲག་ཅིང་དངངས་པར་གྱུར་ནས་ཐ་ན་ནོར་བུར་འགྲམ་ལྕག་ཚ་ཐག་ཆོད་པ་ཞིག་གཞུས་
པ་དེར་དགའ་རྒྱུ་ཡང་བརྗེད་སོང་། ངས་ཞིབ་ཏུ་བལྟས་པ་ན། དགེ་རྒན་རྒྱ་མཚོ་ནི་ཁོང་
ཁྲོས་གཟིར་ཏེ་འདར་འདར་འདར་བྱེད་ཅིང་། ཁོའི་གན་དུ་ཁ་གཅིག་ཀྱང་མི་གྲག་པར་
སྡོད་པའི་རྒྱ་ཡིག་དགེ་རྒན་རུས་ཝང་ཅན་ཡང་གདོང་སྐྱ་ཐལ་ལེར་འདུག
ཞོགས་པ་དེར། ངས་རང་ཉིད་གཏན་ནས་མི་དགའ་བའི་ནོར་བུ་ནི་བུ་ངར་ཞིག་ཡིན་
པ་ཁས་མི་ལེན་རང་ལེན་དུ་གྱུར་སོང་། དགེ་རྒན་རྒྱ་མཚོའི་ལག་པ་ལྕགས་ཚེབ་ལྟ་བུས་
ཡང་བསྐྱར་འགྲམ་ལྕག་ཚ་ཐག་ཆོད་པ་ཞིག་གཞུས་དུས། ནོར་བུས་ད་དུང་ངའི་ལག་ཏུ་
ཅི་ཡང་མེད”ཅེས་སྐད་གསང་མཐོན་པོས་བཤད་བྱུང་།
དགེ་རྒན་རྒྱ་མཚོས་ཡང་བསྐྱར་ལག་པ་མཁའ་རུ་བཀྱགས་ནས་ནོར་བུའི་གདོང་དུ་
འབབ་ལ་ཉེ་དུས། ནོར་བུས་མགོ་བོ་ཕར་ལ་གཡོལ་ཙམ་བྱས་པ་དེས་དགེ་རྒན་རྒྱ་མཚོའི་
ལག་པ་ནམ་མཁའ་སྟོང་བ་ནས་མུན་ནག་མདའ་འཕེན་གྱི་ཚུལ་དུ་གྱུར།
199



གཡུ་དྲུག་དཀར་དཔེ་ཚོགས།
དགེ་རྒན་རྒྱ་མཚོའི་ལག་པ་སྔར་ལས་ཀྱང་མཐོ་རུ་བཀྱགས་ནས་མར་ལ་འབབ་
དུས། རྒྱ་ཡིག་དགེ་རྒན་རུས་ཝང་ཅན་གྱིས་ཁོའི་ལག་མགོར་འཇུས་ཏེ་ཨ་ཁུ་ལོ་ལོ། ཨ་
ཁུ་ལོ་ལོ་”ཞེས་ནོར་བུའི་ཚབ་ཏུ་ཞུ་འབུལ་བྱས་པ་དང་ཆབས་ཅིག ནོར་བུས་ཀྱང་ཅོག་
ཙེའི་ནང་གི་ཁ་སྦྲེང་དེ་བཏོན་ནས་དགེ་རྒན་རྒྱ་མཚོའི་མདུན་དུ་ཁྲོགས་སེ་གཡུགས་སོང་།
རྒྱ་ཡིག་དགེ་རྒན་རུས་ཝང་ཅན་གྱིས་མུ་མཐུད་དུ་དགེ་རྒན་རྒྱ་མཚོ་ལ་ཞུ་བ་བྱས་པར་
བརྟེན། དགེ་རྒན་རྒྱ་མཚོས་ནོར་བུ་ལ་གཅར་རྡུང་མི་བྱེད་པར་ཡུད་ཙམ་ལ་ཁ་སྦྲེང་དེར་
ལྟ་ཡག་ཅིག་བྱས་རྗེས། སོང་། སོང་ལ་འདི་ཕྱིར་རྒྱ་ཧོ་ལང་དེར་སྤྲོད་རོགས། ཧོ་ལང་དེ་
ཐག་རིང་ཞིག་ཏུ་སླེབས་མི་སྲིད། འདི་ནས་ཡར་ལ་སོང་དང་ལྕང་ལུང་དུ་མེད་ན་ཐང་
ནག་ཏུ་ཡོད་སྲིད། ཨེ་གོ་ཐལ”ཟེར་བ་ན། ནོར་བུས་སྐྲངས་ནས་འདུག་པའི་འགྲམ་པར་
ལག་པས་ཕུར་བཞིན་འཐད་མི་འཐད་ངང“ཡ”ཟེར། ནོར་བུ་སློབ་ཁང་གི་ཕྱི་རོལ་ཏུ་གོམ་
པ་སྤོས་མ་ཐག དགེ་རྒན་རྒྱ་མཚོས“ཁྱོད་སྡོད”ཅེས་སྐད་འགྲགས་དང་བཅས་བཤད་
རྗེས། དེ་ནས་འཇིགས་མེད་ཁ་རྐོ་དང་སྟོབས་ལྡན་སྣ་འབིགས་གཉིས་བོས་ཏེ“ཁྱོད་གཉིས་
ཁོའི་འགྲོ་རོགས་བྱོས་ཟེར། གྲོ་ཞིང་ཁ་སློབ་ཆུང་གི་སློབ་གྲོགས་ཀུན་གྱིས་ཁོ་གསུམ་པོ་
སློབ་གྲྭའི་སྒོ་ཆེན་བརྒྱུད་དེ། ཕ་གིའི་ཉག་ཁིས་ནས་ནག་མེད་སེ་འགྲོ་རག་བར་དུ་མིག་
ཟུང་རིག་རིག་ངང་ཅེར་འདུག་ལ། དགེ་རྒན་རྒྱ་མཚོས་ཀྱང་ཅེ་རེར་ཁོ་གསུམ་པོར་བལྟས་
འདུག ཁོ་གསུམ་པོ་ཉག་ཁིས་ནས་ནག་མེད་སེ་སོང་རྗེས་ད་གཟོད་དགེ་རྒན་རྒྱ་མཚོས་
གློ་བུར་ཅི་ཞིག་རྟོགས་སོང་བ་ལྟར། “སྐྱག་ཕྲུག་ཚོ། ཁྱོད་ཚོ་སློབ་ཁང་དུ་འགྲོ་རྒྱུ་མིན་
ནམ”ཟེར་བ་ན། སློབ་གྲོགས་ཚོ་རྡུལ་འཚུབ་བེར་སློབ་ཁང་གི་ཕྱོགས་སུ་འཚིང་ཁ་ཤིག་
ཤིག་ངང་བྲོས་སོང་།
ནོར་བུ་དང་འཇིགས་མེད་ཁ་རྐོ་དང་སྟོབས་ལྡན་སྣ་འབིགས་གསུམ་པོ་ཧོ་ལང་གི་
རྗེས་ཆོད་མ་ཆོད་དང་ཁ་སྦྲེང་བྱིན་མ་བྱིན་གྱི་སྐོར་ངས་ཀྱང་མ་ཤེས། གང་ལྟར་ཉིན་མོ་
200



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས་
དེར་ཁོ་ཚོ་ལམ་ལ་ཆས་ཁར“ཡ་ཡ་ཡོ་ཡོ”ཟེར་བཞིན་འགྲོ་བའི་རྣམ་པ་དེ་ངས་ད་དུང་
དྲན་བཞིན་འདུག
ནོར་བུ་སློབ་ཆུང་ནས་མཐར་ཕྱིན་དུས་ཕོ་ལོ་བཅོ་ལྔ་སྔར་ནས་བརྒལ་འདུག སློབ་
ཆུང་ནས་མཐར་ཕྱིན་རྗེས་ནོར་བུའི་ཕ་མ་གཉིས་ཀྱིས་ཁོ་ལ་མུ་མཐུད་དུ་སློབ་འབྲིང་
འགྲིམ་པའི་རེ་བ་བཏོན་ཞིང་། ཁོའི་ཨ་ཕས་ད་དུང་ངས་ཡི་གེ་ཀ་ངོ་ཙམ་ཡང་མི་ཆོད་པས་
ཚེ་གང་བོར་ལུག་རྫི་བྱེད་དགོས་སོང་བ་རེད། ཁྱོད་ཀྱང་ལུག་རྫི་བྱེད་འདོད་དམ”ཞེས་
ཁོ་རང་ཡང་ཡང་སློབ་འབྲིང་དུ་བསྐྱལ་ནའང་ཡང་ཡང་ཡུལ་ལ་བྲོས་ཡོང་བས། མཇུག་
མཐར་ཁོའི་ཕ་མ་གཉིས་ཀྱང་ཐབས་ཟད་པར་གྱུར།
གལ་ཏེ་ངའི་དྲན་པ་ནོར་མེད་ན་ནོར་བུ་ལོ་ངོ་གཅིག་ཙམ་ལ་ཕ་ཡུལ་དུ་ལུག་རྫི་བྱས་
མྱོང་། ལོ་གཅིག་གི་རྗེས་སུ་ནོར་བུ་གར་སོང་ཆ་མེད་དུ་གྱུར་ཅིང་། ནོར་བུ་དང་མཉམ་
དུ་གར་སོང་ཆ་མེད་དུ་གྱུར་པ་ནི་ཁོ་ཚང་གི་ཤ་གཟན་གསུམ་དང་མ་མོ་གཉིས་རེད།
ནོར་བུ་གློ་བུར་བོར་བ་དེར་ཁོའི་ཕ་མ་གཉིས་ཀྱིས་སེམས་ཁྲེལ་བྱེད་ཀྱང་། ནོར་བུའི་
ཕུ་བོ་དབང་ལྡན་གྱིས"ཨ་ཤུ་རེ་ཁོ། ངའི་ལུག་ཆ་བོ་གཏེ་ངན་དེས་བརྐུས་སོང”ཟེར། ཕ་
རྒན་རབ་ཏུ་ཁྲོས་ནས“ཁྱོད་ལ་ལུག་ཆ་བོ་གལ་ཆེའམ། ཞི་ལུ་གལ་ཆེ་ཞེས་འདྲི་བར་བྱེད།
དབང་ལྡན་གྱིས་འདང་ཕྲན་ཙམ་ཡང་མི་རྒྱག་པར“ང་ལ་ལུག་ཆ་བོ་གལ་ཆེ”ཞེས་ལན་
བཏབ་པ་ན། ནོར་བུའི་ཕ་རྒན་གྱིས་མགོ་བོ་གཡུག་བཞིན“ད་ནི་འགྱུར་སོང་། ཡོད་ཚད་
འགྱུར་སོང་ཞེས་སྡུག་སྨྲེ་ལྟ་བུ་ཞིག་འདོན་པ་ལས་མུ་མཐུད་དུ་ཁ་རྩོད་མི་བྱེད། དབང་
ལྡན་གྱིས་ཁ་ནས་དེ་ལྟར་བཤད་ནའང་སེམས་ལ་དེ་ལྟར་ག་ལ་དྲན་ཏེ། ཁོའི་ཡིད་ལའང་
ནམ་ཞིག་ནུ་བོ་ཕྱིར་ཁྱིམ་ལ་ལོག་པར་རེ་སྒུག་བྱེད་ཅིང་མཆིས། ཡིན་ནའང་ནོར་བུ་ནི་
སྲུབས་བར་གང་ཞིག་ནས་གཏིང་ཟབ་པའི་སྲུབས་བར་གཞན་གང་ཞིག་ཏུ་འཛུལ་སོང་
2O1



གཡུ་དྲུག་དཀར་དཔེ་ཚོགས།
བ་བཞིན། གྲག་མེད་གོ་མེད་དུ་གྱུར་ཏེ་ལོ་གཅིག་འགོར་ལ་ཉེ་དུས་ད་དུང་ཕྱིར་ལོག་རྒྱུ་
མ་བྱུང་། ཐ་ན་གར་སོང་འདིར་སོང་གི་གནས་ཚུལ་གྱི་ཟུར་ཞིག་ཀྱང་ཐོས་རྒྱུ་མེད་པར་
གྱུར་པ་ནས། ནོར་བུའི་ཕ་རྒན་གྱིས་ཡང་བསྐྱར་བུ་དབང་ལྡན་ལ“ཁྱོད་ལ་ལུག་ཆ་བོ་གལ་
ཆེའམ། ཞི་ལུ་གལ་ཆེ་ཞེས་འདྲི་དུས། སྟོབས་ལྡན་གྱིས“ཨ་ཕ། གླེན་བཤད་མ་རྒྱག དེ་
ནི་ཞི་ལུ་ལོས་གལ་ཆེ་ཞེས་གདོང་ལ་སྐྱོ་ཉམས་ཤིག་དོད་ནས་དེ་ལྟར་ཟེར།
ནོར་བུའི་ཕ་རྒན་གྱིས་རེ་བ་ཡོད་ཚད་སྔགས་རྒན་རིག་འཛིན་ལ་གཏད་ཅིང་།
སྔགས་རྒན་རིག་འཛིན་ལ་ཞུ་བ་བྱེད་དུ་ཕྱིན།
ཞོགས་པ་དེར་སྔགས་རྒན་རིག་འཛིན་གང་ཞིག་ལ་གྲོང་ཆོག་ཏུ་འགྲོ་བཞིན་པ་འདྲ།
ཚང་མས་སྔགས་རྒན་རིག་འཛིན་ཞེས་འབོད་པ་ལས་དོན་དུ་སྔགས་རྒན་རིག་འཛིན་ནི་
ནོར་བུའི་ཕ་ལས་ཤིན་ཏུ་གཞོན། ཁོའི་མགོ་གཅུད་དམར་པོ་དམར་ལམ་ལམ་ཞིག་གཅུད་
འདུག་ཅིང་། མགོ་གཅུད་དམར་པོའི་འོག་གི་མིག་གཉིས་རིག་རིག་ཏུ་འགུལ་བཞིན་
གདོང་གི་རྡོ་ཤེལ་དེ་ཡར་འདེད་ཙམ་འདེད་ཙམ་གྱིས། “རེད། མོ་མི་ཡག་རྒྱུ་མེད་ཀི
སེམས་སྡུག་མ་བྱེད་”ཟེར་དུས་ནོར་བུའི་ཕ་རྒན་གྱི་མིག་ཟུང་ལས་མིག་ཆུ་དྲོན་མོ་ཐིགས་
ཕྲེང་གཉིས་ངང་གིས་བརྡོལ་བྱུང་།
''ཨ་ཁུ་ལོ་ལོ། ཕྱོགས་གང་ཞིག་ཏུ་ཡོད་པར་གཅིག་བལྟ་དགོས།
“ཕྱོགས། རེད། ''སྔགས་རྒན་རིག་འཛིན་གྱིས་རྡོ་ཤེལ་འོག་གི་མིག་ཟུང་ཡུད་ཙམ་ལ་
ཟུམ་རྗེས། “ཤར་ཕྱོགས་སུ་འདུག”ཅེས་ཁ་ཚོན་བཅད་བྱུང་།
“ཤར་ཕྱོགས་སམ། ད་ང་རྒད་པོས་ཅི་ཤེས། ཨ་ཁུ་ལོ་ལོ། ཤར་ཕྱོགས་ཀྱི་གང་ཞིག་ཏུ་
ཡོད་དམ།"
“མོ་ལ་ཤར་ཕྱོགས་བབས་འདུག ད་ཤར་ཕྱོགས་སུ་བླ་བྲང་ཡོད་པ་རེད། འགྲོ་ཐུབ་
ན་དེར་སོང་ལ་གཅིག་ལྟོས།”
202



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ནོར་བུའི་ཕ་རྒན་དང་ཕུ་བོ་གཉིས་བླ་བྲང་མ་ཟད་བླ་བྲང་ལས་ཀྱང་རིང་བའི “ཤར་
ཕྱོགས”ཀྱི་ཡུལ་མང་པོར་ཕྱིན་ཡང་། ནོར་བུ་ནི་རླངས་པ་བཞིན་གང་ཞིག་ཏུ་འཐིམ་སོང་
བ་དང་འདྲ་བར་ཐ་ན་གནས་ཚུལ་ཙམ་ཡང་མ་གོ དེ་དུས། ནོར་བུའི་ཕ་རྒན་གྱིས་”ནོར་
བུ་གང་དུ་བུད་སོང་ངམ། བུ་དེ་སློབ་གྲྭར་མངགས་ཁུལ་བྱས་པ་མ་འགྲིག”ཟེར་ཞོར་སུ་
ལའང་སྨྲེ་སྔགས་འདོན་པར་བྱེད། །
ནོར་བུ་བོར་ནས་ལོ་གཉིས་འགོར་དུས། ང་རང་སློབ་འབྲིང་དམའ་རིམ་དང་པོའི་སྒོ་
ཐེམ་བརྒལ་ཟིན། ང་ཚོའི་སློབ་འབྲིང་རྫོང་ཐོག་ཏུ་ཡོད་ཅིང་། གྲོ་ཞིང་ཁ་དང་རྫོང་མཁར་
བར་ཕལ་ཆེར་སྤྱི་ལེ་བརྒྱ་ལྷག་ཙམ་ཡོད་པས། ཟླ་ངོ་ཁ་ཤས་རིང་ངས་ནོར་བུའི་སྐོར་གྱི་
གཏམ་ཅི་ཡང་མ་གོ དབྱར་གནང་གི་སྐབས་སུ་ཕ་ཡུལ་དུ་ལོག་དུས། ཀུན་གྱིས་ལྐོག་
ནས་ནོར་བུ་སྔར་ནས་ཤི་ཚར་བ་རེད་ཟེར། ལ་ཤས་ཀྱིས་ད་དུང་སུ་དང་གང་ཞིག་གིས་ཇི་
ལྟར་བསད་སོང་ཚུལ་བཤད་ལ། འགའ་ཞིག་གིས་ནོར་བུ་ནི་བླ་བྲང་གི་སྲང་མདོ་ཞིག་ཏུ་
ཧོས་ཧོས་ཤིག་གིས་བསད་སོང་བ་རེད་ཟེར། ཡང་ཁ་ཁེར་གྱིས་ལྷ་སར་འགྲོ་བའི་ལམ་ཁར་
གདང་ལ་ནས་འཁོར་བགེགས་བྱུང་ནས་ཤི་སོང་ཚུལ་བཤད། གང་ལྟར་གྲོ་ཞིང་ཁའི་ཡུལ་
མི་རྣམས་ཀྱིས་རང་རང་གིས་དངོས་སུ་མཐོང་སོང་བ་འདྲ་ཞིག་ལབ་ཀྱིན་འདུག ཟེར་
སྒྲོས་དེ་དག་ལ་ཐུན་མོང་གི་ཆ་ཞིག་ཡོད་པ་ནི་ནོར་བུ་འཇིག་རྟེན་དཀར་ངོགས་ནས་མེད་
ཅེས་པ་དེ་རེད། ཚང་མས་ནོར་བུ་ཤི་སོང་བའི་གཏམ་དེ་གསང་བ་ཞིག་གི་ཚུལ་དུ་ལྐོག་
ནས་བཤད་ཀྱང་། གཏམ་མི་ཁ་བརྒྱུད་ཀྱིན་བརྒྱུད་ཀྱིན་མཐའ་མར་ནོར་བུའི་ཕ་རྒན་དང་
ཕུ་བོ་སོགས་བཟའ་མི་ཡོངས་ཀྱིས་གོ་བར་གྱུར།
ནོར་བུའི་ཕ་རྒན་སྔགས་རྒན་རིག་འཛིན་གྱི་མདུན་སར་ཡང་བསྐྱར་ཡོང་དུས།
203



གཡུ་དྲུག་དཀར་དཔེ་ཚོགས།
སྔགས་རྒན་རིག་འཛིན་གྱིས་ཕྱག་ཕྲེང་དེ་ཡར་འདེད་མར་འདེད་ལན་མང་བྱས་ཀྱང་།
མོ་ལ་མི་ལེགས་པ་ཅི་ཡང་མ་བབས། ཡིན་ནའང་སྡེ་མི་ཀུན་གྱིས་ནོར་བུ་ཤི་སོང་ཞེས་
བཤད་ཀྱིན་པའི་གཏམ་དེ་ཁོང་གིས་ཀྱང་གོ་མྱོང་བས། ཐེ་ཚོམ་ངང་ཡུད་ཙམ་ལ་ཁ་རོག་
གེར་བསྡད་རྗེས། ཁ་ནས་ཚམ་ཚོམ་མེད་པར་ད་ཐེངས་མོ་ཡག་པོ་མི་འདུག་ཅེས་རྫུན་
ཞིག་ལབ་སོང་།
ད་ནི་སྡེ་མི་ཀུན་གྱི་སྣང་ངོར་ནོར་བུ་ཟེར་བའི་བསམ་ནག་དེ་ཤི་སོང་།
ནོར་བུ་ཤི་བ་དེས་གྲོ་ཞིང་ཁའི་མི་རྣམས་ཀྱི་རྒྱུན་ལྡན་གྱི་འཚོ་བར་འགྱུར་ལྡོག་ཅི་
ཡང་བཟོ་མ་ཐུབ། མི་རྣམས་ཀྱིས་སྔར་བཞིན་ཞིང་འདེབས་པ་དང་ལུག་འཚོ་བ། ཡང་ན་
གླུ་ལེན་པ་དང་རྩེད་མོར་རོལ་བ་སོགས་འཚོ་བའི་མུ་སྔར་མུས་སུ་སྐྱོང་བར་བྲེལ་འདུག
ཡིན་ནའང་ནོར་བུ་ཚང་གི་འགྱུར་ལྡོག་ནི་མིག་མཐོང་ལག་ཟིན་ཏེ། འགྱུར་ལྡོག་དེ་ཐོག་
མར་ནོར་བུའི་ཕ་རྒན་གྱི་སྐྲ་འདབས་ནས་འབྱུང་མགོ་བརྩམས། བལྟས་བལྟས་ལ་ནོར་
བུའི་ཕ་རྒན་གྱི་སྐྲ་ནི་ནག་པོ་ནས་དཀར་པོར་གྱུར་ཅིང་། གདོང་གི་ཤ་སྐྱི་དག་ཀྱང་དུས་
ཡུན་ཐུང་ཐུང་ནང་ཤ་ར་ཤུར་རེར་གྱུར་ཏེ་གཉེར་མས་གཡོགས་སོང་། །
ནོར་བུའི་ཕ་རྒན་ལ་ཅི་ཁག་སྟེ། གལ་ཏེ་ནོར་བུ་གསོན་འདུག་ཟེར་ན་ཡུལ་ལ་ལོག་
རྒྱུ་མི་འདུག གལ་ཏེ་ནོར་བུ་ཤི་སོང་ཟེར་ན་བེམ་པོ་ཡང་མི་རྙེད། ནོར་བུའི་ཕ་རྒན་ནི་
དེ་ལྟར”ཧ་ཧ་ཧོ་ཧོ”ཞེས་བཤད་རྒྱུ་དགོད་རྒྱུ་གཉིས་ཀ་ཡོད་པའི་མི་ཞིག་ནས། ཁ་ལ་མ་ཎི་
ལས་འདོན་རྒྱུ་མེད་པའི་བགྲེས་པོ་ཞིག་ཏུ་གྱུར་སོང་། སྐབས་དེ་དག་ཏུ་སྡེ་བའི་ནང་གི་
རྒན་པ་ཁ་ཁེར་གྱིས་ནོར་བུའི་ཕ་རྒན་ལ་སེམས་གསོའི་ཚུལ་དུ། འཇིག་རྟེན་སྐྱིད་སྡུག་
གནམ་གྱི་ལག་ཡིན་ཟེར་བ་རེད་ཅེས་བཤད་ནའང་། དེ་ཙམ་གྱིས་ནོར་བུའི་ཕ་རྒན་གྱི་
སེམས་སྡུག་བསལ་མ་ཐུབ། ཁོ་རང་རྒྱུན་པར་སྡེ་བའི་ཕ་གིའི་ཉག་ཁིས་དེར་ཕྱིན་ཏེ་ཐོ་
ཡོར་ཞིག་དང་འདྲ་བར་ཀྲོང་ངེར་འགྲེང་ཞིང༌། ལག་ནས་ཕྲེང་བ་བགྲང་ཞོར་ཞོགས་པ་
204



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ནས་ས་སྲོད་བར་དུ་ནོར་བུ་ཕྱིར་ལོག་པར་རེ་སྒུག་བྱས་འདུག
ནོར་བུའི་ཨ་མ་ནི་དེ་ལས་ཀྱང་སྡུག་སྟེ། མི་རིག་རིག་ཐུག་ཐུག་ལ་ངེད་ཚང་གི་ནོར་
བུ་ཨེ་རིག་ཅེས་འདྲི་བཞིན་མིག་ཆུ་ཤུ་རུ་རུ་འབྱིན་ལ། ནོར་བུ་མེད་ཚེ་ང་རང་འཇིག་
རྟེན་དུ་བསྡད་ནས་ཅི་བྱེད་ཅེས་འཁང་ར་བྱེད་པས། ནོར་བུའི་ཕ་རྒན་ཐབས་ཟད་དེ་
སྔགས་རྒན་རིག་འཛིན་ལ་ཁ་ཏ་སློབ་གསོ་རེ་གཏོང་བའི་རེ་བ་ཞུས། སྔགས་རྒན་རིག་
འཛིན་གྱིས་ནོར་བུའི་ཨ་མར་འཇིག་རྟེན་ནི་མི་རྟག་པ་ཞིག་ཡིན་པ་དང་། དེ་ལ་ཞེ་
འཁྲེང་བ་ལས་ཁ་ཏོན་དགེ་སྦྱོར་བྱོས་དང་དེ་ལས་ཕན་ཐོགས་པ་ཞིག་མེད་ཅེས་སྔ་དྲོ་ཞིག་
ལ་གསུང་རུང་། ནོར་བུའི་ཨ་མས་རིག་རིག་ཐུག་ཐུག་ལ་ངེད་ཚང་གི་ནོར་བུ་ཨེ་རིག་
ཅེས་འདྲི་བཞིན། མིག་ཆུ་ཤུ་རུ་རུ་བཞུར་བའི་རྣམ་པ་ལ་འགྱུར་ལྡོག་ཕྲན་ཙམ་ཡང་བཟོ་
མ་ཐུབ།
ནོར་བུ་འཇིག་རྟེན་དཀར་ངོགས་ནས་གཏན་དུ་མཐོང་རྒྱུ་མེད་པར་གྱུར་པ་ནས།
ངས་ཀྱང་མཚམས་རེར་ནོར་བུ་ཞེས་པའི་སློབ་གྲོགས་དེ་དྲན་འོངས། ཕྱིར་དྲན་གྱི་མེ་ལོང་
ངོས་ལ་གསལ་བོར་བལྟས་ཚེ། ནོར་བུ་ཡང་མཐའ་གཅིག་ཏུ་ངན་པ་ངན་ནག་ཅིག་མིན་
པ་འདྲ། རེབ་ཅིག་ལ་ང་ཚོ་བྱིས་པ་འགའ་སྡེ་བའི་གཤམ་དུ་ཡོད་པའི་ཨ་ཁུ་རྒྱ་དབང་ཆེན་
ཚང་གི་ཚོད་རའི་ནང་ལབ་དམར་རྐུ་རུ་ཕྱིན། ངས་ལབ་དམར་ཞིག་གི་ཁ་ལོར་འཇུས་
ཏེ་འབལ་དུས། ཚོད་རའི་ཕྱི་ལོགས་སུ་མི་རྒན་ཞིག་གིས་གློ་ལུ་རྒྱག་པའི་སྒྲ་རྣ་ལམ་དུ་
འཁོར་བྱུང༌། ངའི་རྐུན་གྲོགས་རྣམས་དེ་མ་ཉིད་དུ་ཚོད་རའི་ཕར་ངོགས་ཀྱི་གྱང་ཁར་
འགོས་ཏེ་བྲོས་སོང་། ང་ཡང་ཁོ་ཚོའི་རྗེས་འབྲངས་ཏེ་ཕར་ལ་བརྒྱུགས་ཤིང་གྱང་ཁར་
འགོ་རྩིས་བྱས་ཀྱང་། ང་རང་མ་གཞི་ནས་གཟུགས་བོངས་ཆུང་ཞིང་ཤེད་ཤུགས་ཞན་པས།
གྱང་ཁར་ཇི་ལྟར་འགོས་ཀྱང་གཏན་ནས་འགོ་མ་ཐུབ། ངའི་སེམས་པ་རབ་ཏུ་འཚབ་ཅིང་
205



གཡུ་དྲུག་དཀར་དཔེ་ཚོགས།
སྙིང་ནི་ཁ་ནང་ནས་ཡེར་ལ་ཁད་བྱེད། སེམས་པ་འཚབ་པ་དང་བསྟུན་ནས་སྒྱིད་པ་ཞུམ་
པར་གྱུར་ཏེ་ལྷབ་ལྷབ་ཏུ་འདར་བྱུང་། སྐབས་དེར་ནོར་བུས་ང་རང་ཚོད་རའི་ནང་ལུས་
འདུག་པ་མཐོང་སྟེ་ཕྱིར་བརྒྱུགས་ཡོང་ཞིང་། ངའི་ལག་པ་ནས་འཇུས་ཏེ་ཡར་འཐེན་པས་
ང་ཡང་གྱང་ཁར་བུད་ཅིང་ཁོ་ཚོ་དང་ལྷན་དུ་རྒྱང་ལ་བྲོས་པ་ཡིན།
ང་ཚོའི་སེམས་ལྷོད་དུ་བབས་དུས། སྡེ་བའི་ཉེ་ལོགས་ཀྱི་སྡོང་རའི་ནང་དུ་སླེབས་
འདུག སྐབས་དེར་སློབ་གྲོགས་ཀུན་གྱིས་ལབ་དམར་འབལ་མ་ཐུབ་པར་འཁང་ར་ལྟ་བུ་
ཞིག་བྱེད་ཀྱིན་འདུག ཡིན་ནའང་ནོར་བུས་གློ་ཁུག་ལས་ལབ་དམར་འགའ་བཏོན་ཏེ་ང་
ཚོ་མི་རེ་རེར་ལབ་དམར་རེ་བགོས་བྱུང་། ང་ཚོ་ནི་ནོར་བུར་ཧ་ལས་པར་གྱུར། སྟོབས་
ལྡན་གྱིས་ནོར་བུ་ལ “ཁྱོད་ཀྱིས་ལབ་དམར་འདི་འདྲའི་མང་པོ་ཞིག་ནམ་བལ་བ་ཡིན"
ཞེས་དྲིས། དེ་ལ་ནོར་བུས”ང་ཁྱོད་ཚོ་མ་རེད། ང་ནོར་བུ་རེད། ནོར་བུ་ལ་རྩལ་དེ་འདྲ་
མེད་ན་ནོར་བུ་ཞེས་པའི་མིང་དེ་ཐོགས་སམ་”ཟེར། ཚང་མས་ཡིད་སྨོན་གྱིས་ཁེངས་
པའི་མིག་ཟུང་གིས་ནོར་བུ་ལ་བལྟས་འདུག་པ་ན། ནོར་བུས་ཡང་བསྐྱར”སྡུག་གི་ཁུར་
བོ་མཉམ་ཁུར་དང་། སྐྱིད་ཀྱི་རྟ་ཕོ་མཉམ་ཞོན་བྱེད”ཟེར་བཞིན་རང་ལ་མི་མཛའ་བའི་
གཏམ་དཔེ་ཞིག་འཐེན་བཞིན། ལབ་དམར་གྱི་མགོ་ལ་སོ་རྒན་ཞིག་བཏབ་སོང་།
ད་རུང་ནོར་བུར་འབྲེལ་བ་ཡོད་པའི་གཏམ་རྒྱུད་གཞན་ཞིག་ནི། ནམ་ཟླ་སྟོན་གྱི་
དུས་ཤིག་སྟེ། ཞིང་ནང་གི་ལོ་ཏོག་དག་བྲེགས་རྗེས་གཡུལ་ཁའི་ནང་ཉི་མར་སྐེམ་ཞིང་།
སྐེམ་ཟིན་པ་དག་མཐོ་ཚད་ལ་མཁར་གྱང་ཞིག་གི་ཚད་དུ་ཕོན་པོར་བརྩིགས་འདུག བྱིས་
པ་དག་གྲོ་ཤོག་ཕོན་པོར་བརྩིགས་པའི་གསེང་དུ་ཡར་རྒྱུག་མར་རྒྱུག་བྱས་ནས་རྩེད་མོར་
རོལ་དུས། ང་རང་ཕོན་པོར་བརྩིགས་པའི་གྲོ་ཤོག་གི་སྟེང་དུ་འགོས་ཤིང་། ཅི་ཞིག་ཡིན་
མདོག་གིས“ཁྱོད་ཚོ་སུ་ལ་རྩལ་ཡོད། རྩལ་ཡོད་ན་འདིའི་སྟེང་དུ་འགོ་རོགས”ཞེས་བཤད་
པ་ན། ཡར་རྒྱུག་མར་རྒྱུག་བྱེད་པའི་རྩེད་རོགས་ཚོ་གྲོ་ཤོག་ཕོན་པོ་དེའི་ཕྱོགས་བཞི་
206



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
མཚམས་བརྒྱད་ནས་ཡར་འགོ་མགོ་བརྩམས། སྐབས་དེར་མཐོན་པོར་བརྩིགས་པའི་གྲོ་
ཤོག་ཕོན་པོ་དེ་ཧྲག་སྒྲ་དང་བཅས་འགྱེལ་སོང་། ངའི་རྣ་ལམ་དུ་འུར་ཟིང་ངེར་གྱུར་པའི་
སྐད་སྒྲ་ཞིག་གྲག་པ་དང་མཉམ་དུ། བྱིས་པ་རྣམས་ཕྱོགས་སོར་འབྲོ་བའི་ཐིག་ཐིག་གི་
གོམ་སྒྲ་ཡང་གསལ་བོར་གོ་བྱུང་། གྲོ་ཤོག་ཕོན་པོའི་འོག་ཏུ་ཤོར་བའི་ང་ནི་འགུལ་ཙམ་
ཡང་བྱ་མི་ཐུབ། ཐ་ན་དབུགས་གཏོང་ལེན་ཡང་བྱེད་དཀའ་བའི་ཚད་ལ་ལྷུང་སོང་། སྐབས་
དེར་མི་ཞིག་གིས”བཀྲ་ཤིས། བཀྲ་ཤིས”ཞེས་ངའི་མིང་ནས་འབོད་ཀྱིན་འདུག དེ་ནི་
ནོར་བུའི་སྐད་རེད། ཁོས་དེ་ལྟར་ངའི་མིང་ནས་འབོད་ཀྱིན་གྲོ་ཤོག་དག་ཡར་གཡུག་མར་
གཡུག་བྱས་ཤིང་། མཐའ་མར་ངའི་ལག་པ་ནས་འཇུས་ཏེ་ཡར་འཐེན་པས། ངའི་དཔྲལ་
བའི་མཚམས་སུ་སྐྱི་ཤུན་ཤིག་བཏོད་པ་ལས་ཆག་སྒོ་གཞན་ཅི་ཡང་མ་བྱུང་། ངས་དེ་དག་
རེ་རེ་བཞིན་ཕྱིར་དྲན་བྱས་པ་ན། ནོར་བུ་དྲན་པའི་ཚོར་བ་ཞིག་བླ་ལྷག་ཏུ་སྐྱེས་བྱུང་། །
ད་ནི་ནོར་བུ་ཤི་ཟིན། ནོར་བུ་ནི་ཁྱི་ལྡོམ་འགའི་ཁ་ཟས་སུ་གྱུར་ཟིན་ནའང་ཐང་།
ངས་དེ་ལྟར་དྲན་པའི་མོད་ལ་སེམས་པ་འཁྱག་སིབ་སིབ་ཏུ་གྱུར། །
ལོ་དེར་ནོར་བུ་ཤི་ནས་ལོ་ལྔ་འགོར་སོང་།
ནོར་བུའི་ཨ་མས་ཀྱང་ནོར་བུ་མེད་ན་ང་འཇིག་རྟེན་དུ་བསྡད་ནས་ཅི་བྱེད་ཟེར་
བཞིན་ལོ་ལྔ་འགོར་སོང་།
ལོ་དེའི་དགུན་གནང་གི་སྐབས་སུ། ང་རང་ཕ་ཡུལ་དུ་ལོག་དུས་མི་རྣམས་ཀྱིས་
འཇིགས་ཡེར་བའི་གཏམ་ཞིག་འུར་བཞིན་འདུག དེ་ནི་ནོར་བུ་འདྲེ་རུ་སྐྱེས་འདུག་
ཟེར་བ་དེ་རེད། གཏམ་དེ་ཐོག་མར་སྒྲོག་མཁན་ནི་ཡར་ནང་སྡེ་བའི་གསར་བུ་ཞིག་རེད།
གསར་བུ་དེའི་མིང་ལའང་ནོར་བུ་ཟེར། གསར་བུ་དེའི་ཨ་ནེའི་ངེད་སྡེ་བར་བག་མར་
ཡོང་ཡོད་པས། དགུན་ཁ་དེར་ཁོ་ཨ་ནེ་ཚང་ལ་ཕག་བཤའ་རོགས་སུ་ཡོང་ཞིང་། མཚན་
207



གཡུ་དྲུག་དཀར་དཔེ་ཚོགས།
མོར་ཕག་ཤ་ཟ་བཞིན་ཆང་ཉུང་ཙམ་འཐུང་བ་རེད། ཁོ་རང་ཕྱིར་ཡུལ་ལ་ལོག་སྐབས་སྡེ་
འདབས་ཀྱི་གྲམ་ཆུར་ལྷུང་ནས་ཨེན་ཙམ་མིན་ན་ལྔ་ལམ་དུ་བརྫངས་སོང་།
དེའི་ཕྱི་ཉིན་ནས་བཟུང་། ཡར་ནང་སྡེ་བའི་ནོར་བུ་ཟེར་བའི་གསར་བུ་དེས་མདང་
ནུབ་ང་ཡུལ་ལ་ལོག་སྐབས། གྲམ་ཁ་རུ་མི་ཞིག་ནག་ཐིང་ངེར་ལངས་འདུག ངས་ཝེ་
ཞེས་བོས་ཀྱང་སྐད་ལན་ཙམ་ཡང་མི་སྟེར། ང་གན་དུ་ཕྱིན་ནས་ཞིབ་ཏུ་བལྟས་པ་ན་དེ་
ནི་གཞན་མིན་པར་གྲོ་ཞིང་ཁའི་ནོར་བུ་རེད། ནོར་བུ་ངས་ངོ་ལོས་ཤེས། སྒྲ་རྣམས་འཕྱིང་
ཤིག་སེ་ལག་ཏུ་ཆར་གདུགས་ཤིག་ཐོགས་འདུག དགུན་ཁ་ཞིག་ལ་ལག་ཏུ་ཆར་གདུགས་
ཤིག་ཐོགས་ནས་ཅི་བྱེད། ང་ནི་སྐྲག་མ་དངངས་ཀྱིས་ཀི་ཞིག་བཏབ་པ་ན། འདྲེ་རྒན་དེས་
ང་ལ་ཕུད་རྒྱག་ཅིག་བྱས་ནས་གྲམ་ཆུའི་ནང་གཡུགས་བྱུང” ཟེར།
གཏམ་དེ་རླུང་འཚུབ་ཅིག་དང་འདྲ་བར་གྲོ་ཞིང་ཁ་དང་སྡེ་ཡར་ནང་མར་ནང་
ཀུན་ཏུ་ཁྱབ་པ་ན། ལ་ལས་ནོར་བུས་ཁོ་ཚང་གི་རྒྱ་སྒོ་བརྡུངས་ནས་འབོད་ཀྱིན་འདུག་
ཟེར། ཡང་རེ་འགས་ནོར་བུས་ཆར་གདུགས་ཤིག་ཐོགས་ཏེ་སྡེ་འགྲམ་གྱི་ཁིས་གར་རྐང་བ་
གཉིས་སར་ཡང་མ་ཐུག་པར་འོང་བཞིན་འདུག་ཟེར། ད་དུང་ཁ་ཤས་ཀྱིས་ནོར་བུས་ནམ་
གུང་སྡེ་བའི་གཡུལ་ཁའི་ཤ་གཟན་གསུམ་དང་མ་མོ་གཉིས་འཚོ་བཞིན་ཆང་འཐུངས་
ནས་བསྡད་འདུག་ཟེར།
མདོར་དེད་ན། ནོར་བུ་འདྲེ་རུ་སྐྱེས་འདུག་པའི་གཏམ་ནི་གཅིག་ཁ་གཉིས་བརྒྱུད་
ནས་ས་ཁྱབ་རྡོ་ཁྱབ་ཏུ་གྱུར་པས། གྲོ་ཞིང་ཁའི་མི་རྣམས་ཀྱིས་ས་རུབ་མ་ཐག་སྒོ་དམ་པོར་
གཏན་ནས་ནང་དུ་འཛུལ་འདུག་པ་ལས། སྒོར་འབུད་ཐུབ་མཁན་གཅིག་ཀྱང་མེད་པར་
གྱུར།
ངའི་སློབ་ཆུང་གི་སློབ་གྲོགས་སྟོབས་ལྡན་གྱིས་སྡེ་བའི་ནང་བྱུང་བའི་གཏམ་རྒྱུད་
དེ་དག་ང་ལ་བཤད་དུས། མཚམས་རེར་སྐད་མགོ་མཐོ་ལ་མཚམས་རེར་སྐད་མགོ་དམའ་
208



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། །
ཞིང་། ཡང་མཚམས་རེར་ལག་པས་ཕྱག་རྒྱ་སྣ་ཚོགས་བྱེད་པས། དངོས་གནས་ནོར་བུ་
འདྲེ་རུ་སྐྱེས་འདུག་ཟེར་བའི་གཏམ་དེར་ཡིད་མི་ཆེས་ཀ་མེད་ལྟ་བུ་ཞིག་ཏུ་བཏང་འགྲོ།
ངས་སྟོབས་ལྡན་ལ“དེ་འདྲ་ཞིག་ཨེ་བདེན་ནམ”ཞེས་དྲིས་པ་ན། སྟོབས་ལྡན་གྱིས་གདོང་
ལ་མ་རངས་པའི་ཉམས་ཤིག་བཏོད་དེ། “ཁྱོད་རང་ཡིད་མི་ཆེས་ན་དོ་ནུབ་གཡུལ་ཁའི་
ནང་དུ་སོང་ལ་ལྟོས་དང་ཁྱོད་ཀྱིས་མཐོང་ཐུབ”ཟེར། ངས་སྟོབས་ལྡན་ལ“དེས་ན་ཁྱོད་
ཀྱིས་ཨེ་མཐོང་”ཞེས་འདྲི་དུས། སྟོབས་ལྡན་གྱིས་སྔོན་ལ་མགོ་ཐེད་དུ་གཡུགས་ནས་མ་
མཐོང་བའི་རྣམ་འགྱུར་ཙམ་སྟོན་མོད། དེ་ནས་གློ་བུར་ཅི་ཞིག་དྲན་པ་ལྟར།“ལོས་མཐོང་།
ངས་དངོས་སུ་མཐོང་བ་ཡིན། ཁོས་གཡུལ་ཁའི་ནང་ཤ་གཟན་གསུམ་དང་མ་མོ་གཉིས་
འཚོས་ནས་འདུག ད་དུང་ཆང་འཐུང་བཞིན་ང་ལ་ཨ་རོག་འདིར་ཤོག་”ཟེར། ཁྱོད་ད་
དུང་རྣར་མི་འགྲོ་ན་ང་ལའང་ཐབས་མེད་ཅེས་འཁང་ཞིག་བྱས་སོང་།
ངས་མུ་མཐུད་དུ་སྟོབས་ལྡན་ལ། ''དེས་ན་མཚན་མོར་ཁྱོད་ཀྱིས་གང་ནི་ཤ་གཟན་
དང་གང་ནི་མ་མོ་ཡིན་པ་ཇི་ལྟར་ཤེས་པ་ཡིན”ཞེས་དྲིས་པ་ན། སྟོབས་ལྡན་ཏབ་ཙམ་ལ་
ཁ་རོག་གེར་གྱུར་ཅིང་། དེ་ནས“དེ་ནི་ལོས་ཤེས། ང་རང་ལོ་འདི་འདྲའི་མང་པོར་ལུག་
རྫི་བྱས་པས། ཤ་གཟན་དང་མ་མོའི་དབྱེ་བ་མིག་བཙུམ་ཡང་སེམས་ན་ཁྲིགས་ཁྲིགས་
ཡིན”ཟེར། ཁོ་ཁ་རོག་གེར་ཡུད་ཙམ་ལ་བསྡད་རྗེས། “ཁྱོད་རྣར་འགྲོ་ནའང་དེ་རེད། མི་
འགྲོ་ནའང་དེ་རེད། ནོར་བུ་འདྲེ་རུ་སྐྱེས་འདུག་པ་དོན་དངོས་རེད”ཅེས་བཤད་རྗེས། ད་
དེ་བྱོས། ང་ལ་ད་དུང་དོན་དག་ཅིག་ཡོད”ཟེར་བཞིན་བུད་སོང་།
མི་ཞིག་འདྲེ་རུ་སྐྱེས་འདུག་ཅེས་བཤད་པ་ནི་ཁྱིམ་ཚང་དེ་ལ་མཚོན་ན་སྡུག་བསྔལ་
གྱི་སྟེང་དུ་སྡུག་བསྔལ་བསྣན་པ་རེད་ལ། ཆེས་དང་ལེན་བྱ་མི་འདོད་པའི་དོན་དག་ཅིག་
ཀྱང་རེད། གཏམ་དེ་དག་ཐོགས་རེག་བྲལ་བའི་རླུང་བུ་བཞིན་ཤར་ནས་ནུབ་ཏུ་ལྡང་ཞིང་།
ནུབ་ནས་ཤར་དུ་ལྡང་ནས་ནོར་བུའི་ཕ་རྒན་གྱི་རྣ་ལམ་དུ་ལྷུང་དུས། ཐོག་མར་ཁོ་རང་
209



གཡུ་དྲུག་དཀར་དཔེ་ཚོགས།
གཏན་ནས་ཡིད་མ་ཆེས། རྗེས་སུ་ཁོ་ལའང་ཞེད་སྣང་ཞིག་སྐྱེས་ཏེ་ཡང་བསྐྱར་སྔགས་
རྒན་རིག་འཛིན་ཚང་དུ་ཕྱིན། ད་ཐེངས་སྔགས་རྒན་རིག་འཛིན་གྱིས་ཕྲེང་བ་ཡང་མ་
བགྲང་ལ་མོ་ཡང་མ་བཏབ། ཁོས་ནོར་བུའི་ཕ་རྒན་ལ་གྲོས་གཞི་ཞིག་བཏོན་པ་ནི། ནོར་
བུ་ཤི་ནས་ལོ་འགའ་འགོར་སོང་རུང་ཁོའི་གཞུག་ལ་ཆོས་ཤིག་ཀྱང་མ་བཅོས། ངས་དྲན་
ཚུལ་ཡིན་ན་བེམ་པོ་རྙེད་ཀྱང་རུང་མ་རྙེད་ཀྱང་ཆོག རྒྱུན་ལྡན་གྱི་འདས་པོ་ལྟར་གཤིན་
ཆོས་བཟང་བོ་ཞིག་བསྒྲུབ་ན་ལེགས་ཟེར། ནོར་བུའི་ཕ་རྒན་གྱིས་སྔགས་རྒན་རིག་འཛིན་
ལ་ལགས་སོ་ཟེར་བ་ལས་གཏམ་གཞན་ཞིག་མ་རྙེད། ཁོས་དེ་ལྟར་བྱ་རྒྱུ་ཁས་བླངས་རྗེས་
ཁྱིམ་དུ་ལོག་སོང་། །
གྲོ་ཞིང་ཁའི་མི་རྣམས་ཀྱིས་ལོ་སར་ལ་གྲ་སྒྲིག་བྱེད་བཞིན་འདུག་ཀྱང་། ནོར་བུ་ཚང་
གིས་ཕྱེ་འཐག་ཅིང་སྣུམ་བཙགས་ནས་གཤིན་ཆོས་སྒྲུབ་པར་གྲ་སྒྲིག་བྱེད་ཀྱིན་འདུག
བེམ་པོ་མེད་པའི་གཤིན་ཆོས་སྒྲུབ་སྟངས་དེ་ནི་གྲོ་ཞིང་ཁ་མ་ཟད། སྡེ་ཡར་ནང་མར་
ནང་ཀུན་ཏུ་ཐོག་དང་པོ་ཡིན་པས་མི་རྣམས་ལ་མཚར་སྣང་ཞིག་སྐྱེས་འདུག །
ནོར་བུའི་ཕ་རྒན་གྱིས་སྔགས་པ་བདུན་ལྷག་གདན་དྲངས་ཏེ་ཉིན་གསུམ་རིང་བཟང་
སྤྱོད་སོགས་སྨོན་ལམ་སྣ་ཚོགས་དང་། ཐར་མདོ་བཅས་ཁ་གྲངས་ལོངས་པ་ཞིག་གསུང་
དུ་བཅུག་རྗེས། སྔགས་རྒན་རིག་འཛིན་གྱིས་བལྟས་པའི་གཤིན་པོ་སྐར་མ་བྱེད་པའི་ཉིན་
མོར་སླེབས་བྱུང་།
ཞོགས་པའི་ནམ་མ་ག་མོག་གེ་ཡིན་དུས། སྡེ་བའི་ནང་གི་སྐྱེས་པ་གཞོན་དར་མང་
པོ་ནོར་བུའི་ཁྱིམ་དུ་འདུས་འདུག་ལ། ཁྱིམ་ཧྲིལ་བོར་དུས་རྒྱུན་མྱོང་དཀའ་བའི་ཚོར་བ་
ཡ་མཚན་མ་ཞིག་འདྲེས་འདུག ང་ཡང་སྡེ་བའི་མི་རྣམས་ཀྱི་གྲལ་དུ་བཙངས་ནས་འོད་
དཔག་མེད་ཀྱི་མཚན་བཟླས་པ་ཡིན། འོད་དཔག་མེད་ཀྱི་མཚན་བཟླས་ནས་སྟོང་ཕྲག་
ཙམ་ལོན་པ་ན། སྔགས་རྒན་རིག་འཛིན་གྱི་བཀོད་སྒྲིག་ལྟར། བེམ་པོའི་ཚབ་ཏུ་ནོར་བུའི་
21O



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
དེ་སྔ་གོན་མྱོང་བའི་ལཱ་རྙིང་གོས་རྙིང་འགའ་ཡོད་པ་ཁོ་ཚང་གི་རྒྱབ་ལོགས་ཀྱི་ཐང་སྟོང་
དེར་མེ་ལ་བསྲེག་པར་ཕྱིན་པ་རེད།
ཞོགས་པ་དེའི་མཁའ་དབུགས་ཁྲོད་དུ་ཞེད་སྣང་ཞིག་གིས་ཁྱབ་འདུག ལམ་ལམ་
འབར་བའི་ལཱ་རྙིང་གོས་རྙིང་དེ་དག་ནི་ལཱ་རྙིང་གོས་རྙིང་ཙམ་མིན་པར་འདྲེ་རུ་གྱུར་པའི་
ནོར་བུ་ཡིན་པ་དང་འདྲ་སྟེ། སྡེ་མི་རྣམས་ཀྱིས་དེ་ལ་ཅེར་ནས་ཁ་རོག་གེར་མིག་ཟུང་
རིག་རིག་བྱེད། ངས་ཀྱང་ལམ་ལམ་འབར་བའི་མེ་ལ་ལྟ་དུས་མིག་ལམ་དུ་ནོར་བུའི་སྣང་
བརྙན་རབ་རིབ་ཅིག་འཁོར་འོངས་པས། སེམས་ཀྱི་ག་ཤེད་ཅིག་ཏུ་སྐྲག་སྣང་ཞིག་ཐོལ་
ཐོལ་དུ་སྐྱེས་ཤིང་། གན་གྱི་མི་རྣམས་ལ་ཐེངས་གཅིག་མིན་དུ་ལྟ་དགོས་བྱུང་། མེ་འོད་ཀྱི་
ངོགས་སུ་ཁོ་ཚོའི་གདོང་ལའང་སྐྲག་སྣང་ནི་རི་མོ་བཞིན་བྲིས་འདུག་པ་མཐོང་ཐུབ།
དགུན་འཁྱག་དེའི་ཞོགས་པར་ངའི་རྒྱབ་གཞུང་ནས་རྔུལ་ཆུ་དོག་པ་འགའ་བརྡོལ་
བྱུང་། དེ་ནི་ཟ་འཕྲུག་གི་རྣམ་པས་ངའི་རྒྱབ་གཞུང་ནས་ཐུར་དུ་འགྲིལ་མགོ་བརྩམས། མི་
རྣམས་ཀྱི་བལྟས་བལྟས་ལ་ལྭ་རྙིང་གོས་རྙིང་དེ་དག་མེ་ཀློང་ནས་ཐལ་དུ་གྱུར། སྐབས་
དེར་མདུན་ཕྱོགས་ནས་རླུང་ལྡོམ་ཞིག་གློ་བུར་ལྡང་བ་དང་། ཐལ་སྤུངས་ནི་ཧྲག་སྒྲ་དང་
བཅས་མི་རྣམས་ཀྱི་གདོང་ལ་ཕྱོགས་ནས་ཁུར་ཡོང༌། །
ཨ་ཙི། དངོས་གནས་འདྲེ་ཟེར་བ་དེ་སླེབས་པ་མིན་ནམ།
ངས་ཁོག་ནས་དེ་ལྟར་དྲན་མུར་ཕྱི་ནུར་ཞིག་བྱས། ཡང་ན་དེ་ལྟར་དྲན་མཁན་ང་
གཅིག་པུ་མིན་ཡང་སྲིད། ཚང་མས་གྲོས་བཏབ་པ་དང་མཚུངས་པར་མཉམ་གཅིག་ལ་ཕྱི་
ནུར་ཞིག་བྱས་པ་དང་། འཕྲལ་དུ་སུ་མགྱོགས་འགྲན་པ་ལྟར་ཁོ་ཚང་གི་སྒོ་ཁའི་ཕྱོགས་ལ་
གོམ་པ་རིང་ལེན་གྱིས་ལོག་སོང་།
ཏག་ཏག་སྐབས་དེར། མི་ཞིག་གིས”ཀན་སུ་རེད་”ཅེས་དྲིས་བྱུང་བས། མ་གཞི་ནས་
ཞེད་སྣང་གིས་ཁེངས་པའི་མི་རྣམས་ཀྱི་སྐྲ་ཡང་གྱེན་དུ་ཞོགས་སོང་། །
211



གཡུ་དྲུག་དཀར་དཔེ་ཚོགས།
ངས་ཀྱང་མི་རྣམས་ཀྱིས་ལྟ་སའི་ཕྱོགས་དེར་བལྟས་པ་ན། རྒྱང་མི་རིང་བའི་ས་ན་
ནག་ཐིང་ཐིང་གི་དངོས་པོ་ཞིག་འགུལ་ཙམ་འགུལ་ཙམ་གྱིས་ཉེ་ནས་ཉེ་རུ་འོང་བཞིན་
འདུག སྐབས་དེར་ཡང་མི་ཞིག་གིས“ནོར་བུ། ནོར་བུ་རེད”ཟེར་བ་ན། མི་མང་ཤོས་ཀྱིས་
ཀི་ལྡིར་བྱེད་ཞོར་ནོར་བུ་ཚང་གི་ཁྱིམ་དུ་བྲོས་སོང་། སྙིང་སྟོབས་ཆེ་བའི་མི་རེ་འགའ་
ཤུལ་དུ་བསྡད་དེ་རྒྱ་སྒོའི་གཡས་གཡོན་དུ་ཡོད་པའི་དབྱུག་པ་དང་རྡོ་སོགས་བཏུ་བཞིན་
འདུག ངས་ལྟ་ཕྱོགས་ཤིག་གིས་སྟོབས་ལྡན་གྱི་ལག་ཏུ་རྡོ་ལོག་ཁུ་ཚུར་ལྟ་བུ་ཞིག་བཟུང་
འདུག རྣམ་པ་དེས་ང་ལྷག་ཏུ་སྤ་བཀོང་བར་བྱས་སོང་།
ང་རང་ཁ་མལ་དུ་འཕག་ཙམ་ཡང་བྱ་མ་ཐུབ།
ངས་རང་གི་སྐྱིད་པ་ལྷབ་ལྷབ་ཏུ་འདར་བཞིན་པ་ཚོར་ཐུབ།
སྐད་ཅིག་མ་དེའི་རིང་ལ་ལག་ཏུ་རྡོ་སོགས་རྙེད་པའི་མི་རྣམས་ཀྱིས་ཞེ་སྡང་དང་
བཅས། “ཁྱོད་རང་འགྲོ་སར་མི་འགྲོ་བར་འདིར་ཐལ་ཟ་རུ་ཡོང་བ་ཡིན་ནམ”ཟེར་བཞིན།
ལག་ཏུ་ཅི་ཡོང་གིས་ཤུགས་ཀྱིས་བརྒྱབ་པ་ན། ནག་ཐིང་ཐིང་གི་དངོས་པོ་དེ་ཨག་རིང་
ཞིག་དང་ཆབས་ཅིག་ཐང་ལ་ལྡིག་སེ་འགྱེལ་སོང་། དེ་ནས་འགུལ་ཙམ་ཡང་མི་བྱེད།
ཡིན་ཡང་མི་རྣམས་ནི་ཁ་མལ་དུ་བསྡད་དེ་དཔའ་སྐད་འཐེན་པ་ལས། ནག་ཐིང་ཐིང་གི་
དངོས་པོ་དེའི་གན་དུ་འགྲོ་ཕོད་མཁན་གཅིག་ཀྱང་མ་བྱུང་། རིམ་གྱིས་ཁྱིམ་ལ་བྲོས་པའི་
མི་རྣམས་ཀྱང་ཕྱིར་སྒོ་ཁར་བུད་དེ་དངོས་པོ་དེར་ཅེར་འདུག
མི་རྣམས་ཀྱིས་དེ་ལྟར་དངོས་པོ་དེར་བལྟས་ནས་སྡོད་དུས། གནམ་སའི་ཧྲགས་བར་
ག་ལེར་ཕྱེས་བྱུང་ལ། ནམ་ཡང་ཇེ་གསལ་ནས་ཇེ་གསལ་དུ་གྱུར། མཐའ་མར་མི་རྣམས་ཀྱི་
མཐོང་ལམ་དུ་མངོན་པ་ནི་མི་ཞིག་རེད། མི་ཞིག་ཡིན་པ་ཤེས་བཞིན་དུ་ད་དུང་གན་དུ་
གཅར་ཐུབ་མཁན་གཅིག་ཀྱང་མ་བྱུང་། དེ་དུས་སྔགས་རྒན་རིག་འཛིན་གྱིས་མི་ཚོགས་
ཀྱི་དཀྱིལ་བཤགས་ཏེ་མདུན་དུ་བུད་ཅིང་། ཐེངས་ལ་འགྱེལ་འདུག་པའི་མི་དེ་གཟས་ནས་
212



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཕྱིན། སྔགས་རྒན་རིག་འཛིན་གྱིས་ཁ་སྦུབས་སུ་འགྱེལ་འདུག་པའི་མི་དེའི་སྐྲ་ནས་འཇུས་
ཏེ་ཕྱིར་བསྒོར་བ་ན། མི་དེའི་དབུགས་ཀྱི་རྒྱུ་བ་སྔར་ནས་འགག་ཟིན་ཡང་། མིག་གཉིས་
གདངས་ཤིང་གདོང་ལ་ཐང་ཆད་པའི་ཉམས་ཤིག་ཤར་འདུག
སྔགས་རྒན་རིག་འཛིན་གྱིས། "རེད། རེད། ནོར་བུ་རེད”ཅེས་བསྒྲགས་རྗེས་སྡོང་
སྐམ་ཞིག་དང་འདྲ་བར་འགུལ་ཙམ་ཡང་མི་བྱེད།
དེ་དུས། ནམ་ཡོངས་སུ་གསལ་སོང་།
མཆན། །
(1) ཧོ་ལང་ནི་ཚོང་སྒམ་ཁུར་ནས་ཡུལ་ལུང་ཀུན་ཏུ་ཉུལ་བའི་ཚོང་པ་སྟེ། རྒྱའི་སྐད་དུ" /
བྱས་པ་ཡིན།
z”ཟེར་བ་སྒྲ་བསྒྱུར་
213



གཡུ་དྲུག་དཀར་དཔེ་ཚོགས།
བཀྲ་ཤིས་ཞེས་པའི་ཁྱི་རྒན་ཞིག་
རྗེས་སུ་དྲན་པ།
བཀྲ་ཤིས་ནི་ཁྱི་རྒན་ཞིག་གི་མིང་ཡིན། སྒྲོལ་མ་ནི་རྨོ་མོ་ཞིག་གི་མིང་ཡིན།
ཁྱི་རྒན་བཀྲ་ཤིས་ཤི་ནས་ལོ་མང་འགོར་ཟིན་ལ། རྨོ་མོ་སྒྲོལ་མའང་ཤི་ནས་ལོ་མང་
འགོར་ཟིན།
དེ་ནི་ལོ་ངོ་མང་པོའི་སྔ་རོལ་ཏེ། དེ་དུས་ཕ་ཡུལ་གྲོ་ཞིང་ཁའི་རུ་བར་དུ་ག་ནས་ཡོང་
བ་མི་ཤེས་པའི་ཁྱི་ལྡོམ་མང་པོ་མཐོང་རྒྱུ་ཡོད་ལ། ཁྱི་ལྡོམ་དེ་དག་ལས་མང་ཆེ་བར་ཁྱི་
ཡི་མཚན་ཉིད་མི་ཚང་ཞེས་ཀྱང་བཤད་ཆོག་སྟེ། ཁྱི་ལ་ཡོད་འོས་པའི་ཟུག་སྐད་འབྱིན་མི་
ཤེས་ཤིང་། ཁྱི་ལ་ཡོད་འོས་པའི་བཙན་ངར་ཡང་མེད་པར། ཁྱི་ལྡོམ་དེ་དག་གིས་མི་ཞིག་
214



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། པ་
མཐོང་བའི་མོད་ལ་མགོ་སྒུར་སྒུར་དང་རྔ་མ་གཡུག་གཡུག་བྱས་ནས་བྲོས་འགྲོ་བས། ང་
དང་ངའི་རྩེད་རོགས་བྱིས་པ་ཚོ་ཡང་ཁྱི་དེ་རིགས་ལ་མི་སྐྲག་པར་མ་ཟད། ཐ་ན་གང་ནས་
འཕྲད་ཀྱང་རྡོ་རྡུང་བྱས་ནས་ཡར་བདའ་མར་བདའ་བགྱིས་པ་ཡིན། ཡིན་ནའང་ད་ལྟ་ཕ་
ཡུལ་གྲོ་ཞིང་ཁའི་རུ་བར་དུ་ཁྱི་ལྡོམ་གཅིག་ཀྱང་མཐོང་རྒྱུ་མི་འདུག ཁྱི་ལྡོམ་རྣམས་སྔར་
ནས་ཕ་ཡུལ་གྲོ་ཞིང་ཁའི་འདབས་འབྲེལ་གྱི་རྒྱ་སྡེ་དེ་དག་གི་ཁ་ཟས་སུ་གྱུར་ཟིན། ཁྱི་ལྡོམ་
དེ་དག་ཁྲོད་ཀྱི་ཁྱི་རྒན་ཞིག་ནི་བདག་གིས་ནམ་ཡང་བརྗེད་ཐབས་མི་འདུག་སྟེ། དེ་ནི་
གོང་དུ་གླེང་བའི་བཀྲ་ཤིས་ཞེས་པའི་ཁྱི་རྒན་དེ་ཡིན།
ཁྱི་རྒན་བཀྲ་ཤིས་ནི་ཁྱི་ལྡོམ་མང་པོའི་ཁྲོད་ཀྱི་ལས་བསོད་ཅན་གྱི་ཁྱི་རྒན་ཞིག་ཡིན།
དེ་ལྟར་བཤད་དོན་ནི་ཁྱི་རྒན་བཀྲ་ཤིས་ལ་ཁྱི་ལྡོམ་གཞན་ལ་མེད་པའི་འཇོན་ཐང་མང་
པོ་ངོམ་རྒྱུ་ཡོད་པ་རེད། ཁྱོད་ཀྱིས་ཁྱི་རྒན་བཀྲ་ཤིས་ལ”དད་པ་བྱ་རོགས”ཞེས་བརྗོད་
པའི་ཚེ་ན། ཁྱི་རྒན་བཀྲ་ཤིས་རྐང་བ་གཉིས་ཀར་བརྟེན་ནས་ཡར་འགྲེང་ཞིང་ལག་ཟུང་
གིས་ཐལ་མོ་སྦྱོར་བར་བྱེད་ལ། ཁྱེད་ཀྱིས་ཁྱི་རྒན་བཀྲ་ཤིས་ལ”མ་ཎི་འདོན་རོགས”ཞེས་
བསྐུལ་བའི་ཚེ་ན། ཁྱི་རྒན་བཀྲ་ཤིས་ཀྱིས་ཁ་ནསཨུམ་ཨུམ”ཞེས་སྒྲ་འབྱིན་པར་བྱེད་པས།
དཀོན་མཆོག་གསུམ་དད་པ་རྩེ་གཅིག་ཏུ་བསྒོམས་པའི་རྨོ་མོ་སྒྲོལ་མས། ཁྱི་རྒན་འདིས་སྐྱེ་
བ་ཁྱི་ལུས་བླངས་པ་མ་གཏོགས་རྣམ་ཤེས་དགའ་ཞིག་ཡིན་པ་གདོན་མི་ཟ་ཞེས་རང་ཁྱིམ་
གྱི་སྒོ་ཁར་ཁྱི་ཁང་དྲོན་པོ་ཞིག་ལས་ཤིང་། ཁྱི་རྒན་གྱི་མིང་ལའང་བཀྲ་ཤིས་ཞེས་པའི་མི་
མིང་དེ་བཏགས་པ་རེད། རྨོ་མོ་སྒྲོལ་མའི་ཁྱོ་ག་སྤོ་བོ་རིག་འཛིན་ནི་ང་ཚོའི་ཡུལ་ཕྱོགས་སུ་
མཚན་སྙན་ཕྱོགས་ཀུན་ཏུ་ཁྱབ་པའི་སྔགས་རྒན་ཞིག་ཡིན་པས། ཁོ་ཡང་རྨོ་མོ་སྒྲོལ་མའི་
གཏམ་ལ་ཡིད་ཆེས་ཆེན་པོ་བྱུང་། ཁོ་རྒན་རྒོན་གཉིས་ལ་བུ་དང་བུ་མོ་གཅིག་ཀྱང་མེད་
པས། རྒྱུན་དུ་ཁྱི་རྒན་བཀྲ་ཤིས་ནི་བུ་ཞིག་གི་ཚད་ལ་བཞག་སྟེ་ཟས་གང་ཞིམ་སྟེར་བཞིན་
ཡོད། དེ་བས་ཁྱི་རྒན་བཀྲ་ཤིས་ཀྱིས་ཁྱི་ལྡོམ་གཞན་དག་དང་འདྲ་བར་ཟས་འཚོལ་མི་
215



གཡུ་དྲུག་དཀར་དཔེ་ཚོགས།
དགོས་པར་རང་འགྲུབ་ཡིན་ལ། བཏོགས་ཁྱི་གཞན་དག་དང་འདྲ་བར་སྐེ་ལ་ལྕགས་ཐག་
སྦྲེལ་མི་དགོས་པར་རང་དབང་ཡིན་པས། ཁྱི་ཞིག་ལ་མཚོན་ན་ཁྱི་རྒན་བཀྲ་ཤིས་ལས་
སྐྱིད་པོ་ཞིག་ཡོད་མི་སྲིད། སྡེ་མི་ཀུན་གྱིས་ཀྱང་ཁྱི་རྒན་བཀྲ་ཤིས་ཁྱི་ཞིག་གི་ཚད་ལ་མི་
འཇོག་པར”རྨོ་མོ་སྒྲོལ་མ་ཚང་གི་བཀྲ་ཤིས”ཞེས་འབོད་པར་བྱེད། །
ཁྱི་རྒན་བཀྲ་ཤིས་ཁྱི་ལྡོམ་ཞིག་ནས་རྨོ་མོ་སྒྲོལ་མ་ཚང་གི་བཀྲ་ཤིས་སུ་གྱུར་པ་ནས།
བལྟས་བལྟས་ལ་རྒྱགས་པ་ཆགས་ཤིང་སྤུ་མདོག་ཀྱང་ཇེ་ལེགས་ནས་ཇེ་ལེགས་སུ་གྱུར།
དེ་ནི་ཕ་ཡུལ་གྲོ་ཞིང་ཁའི་ཡུལ་མི་རྣམས་ལ་མཚོན་ན་དགའ་འོས་པའི་དོན་དག་ཅིག་
མིན་ལ་སྐྱོ་དགོས་པའི་དོན་དག་ཅིག་དེ་བས་ཀྱང་ག་ལ་ཡིན། ཡིན་ནའང་ང་ལ་མཚོན་
ན་དེ་ནི་དགའ་འོས་པའི་དོན་དག་ཅིག་གཏན་ནས་མིན་པར་མ་ཟད་སྐྱོ་དགོས་པའི་དོན་
དག་ཅིག་ཏུ་གྱུར། དེའི་རྒྱུ་མཚན་ནི་ངའི་རྩེད་རོགས་ཚོས་ཁྱི་རྒན་བཀྲ་ཤིས་ལ“རྨོ་མོ་
སྒྲོལ་མ་ཚང་གི་བཀྲ་ཤིས”ཞེས་འབོད་པའི་མཚུངས་སུ་ངའི་མིང་ལ་ཁྱི་རྒན་བཀྲ་ཤིས་
ཞེས་འབོད་པས། ཐོག་མར་ང་རང་རྩེད་རོགས་ཚོའི་སྟེང་དུ་སྙིང་ལངས་པ་དང་། མཐའ་
མར་རྨོ་མོ་སྒྲོལ་མའི་སྟེང་དུ་སྙིང་ལངས་འོངས། ཁོས་ཁྱི་རྒན་དེའི་མིང་ལ་ཚེ་རིང་དང་
དོན་འགྲུབ། ཡང་ན་རྡོ་རྗེ་དང་འཇིགས་མེད་སོགས་གང་བཏགས་ན་བཏགས། བསམ་
གཟས་ནས་ངའི་མིང་ཁྱི་རྒན་དེར་འདོགས་དོན་ཅི་ཡིན་ནམ།
ཁྱི་རྒན་བཀྲ་ཤིས་ནི་སྔོན་དང་མི་འདྲ་བར་རྨོ་མོ་སྒྲོལ་མས་ཁོའི་སྐེ་ལ་བཏགས་པའི་
གཡེར་དྲིལ་དེ་ཕར་གཡུག་ཚུར་གཡུག་བྱེད་ཅིང་། དྲིལ་སྒྲ་སིང་སིང་དུ་སྒྲོག་བཞིན་ཕ་
ཡུལ་གྲོ་ཞིང་ཁའི་རུ་བར་ཀུན་ཏུ་ཧང་འགྲོས་བྱེད། དེའི་མཚུངས་སུ་ཁྱི་རྒན་བཀྲ་ཤིས་
ཞེས་ང་ལ་བཏགས་པའི་མཚང་མིང་དེ་ཡང་། སྡེ་བ་ཡར་ནང་མར་ནང་ཀུན་གྱི་བྱིས་པ་
ཚོའི་ཁ་རུ་རྨོ་མོ་སྒྲོལ་མ་ཚང་གི་བཀྲ་ཤིས་ཀྱི་སྐེ་ལ་བཏགས་པའི་གཡེར་དྲིལ་བཞིན་སིང་
སིང་དུ་གྲག་འོངས། ང་རང་སློབ་གྲྭར་སོང་ཚེ་སློབ་གྲོགས་ཚོས་ཀྱང་ང་ལ་ཁྱི་རྒན་བཀྲ་
216



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས་
བ
ཤིས་ཞེས་འབོད་པས། ངས་ང་ལ་ཁྱི་རྒན་བཀྲ་ཤིས་ཞེས་འབོད་པའི་སློབ་གྲོགས་ཚོར་རེ་
རེ་བཞིན་རྡུང་རེས་བརྒྱབ་ནས་མགོ་རྔ་མ་ཕུད་སོང་། དེའི་དོན་དུ་ངས་སློབ་གྲོགས་ཚོར་
ཁ་ཁྲག་སྣ་ཁྲག་བཞུར་དུ་བཅུག་པ་ཐེངས་མང་ཡིན་ལ། དེ་བཞིན་སློབ་གྲོགས་ཚོས་ང་
ལ་ཁ་ཁྲག་སྣ་ཁྲག་བཞུར་དུ་བཅུག་པ་ཡང་ཐེངས་མང་ཡིན། ཡིན་ནའང་དེས་ང་ལ་ཁྱི་
རྒན་བཀྲ་ཤིས་ཞེས་འབོད་པར་བཀག་འགོག་བྱ་མ་ཐུབ། ལྡོག་སྟེ་དགེ་རྒན་རྒྱ་མཚོས་ང་
རང་མི་མང་གི་གྲས་སུ་བརྩེངས་ཤིང་ངའི་ལག་མཐིལ་དུ་ལྕང་ལྕག་གིས་བྲབས་ཏེ། ང་
ནི་སློབ་གྲོགས་བར་དུ་མཐུན་སྒྲིལ་མི་བྱེད་པའི་གཏེ་བོ་རེད་ཅེས་བསྒྲགས་པར་མ་ཟད།
རྒྱུན་དུ་ང་རང་རེས་མོས་པ་མིན་ནའང་སློབ་ཁང་ནང་གཙང་སྦྲ་བྱེད་པའི་ཆད་པ་བཅད་
པ་རེད། སྔོན་ཆད་ང་ནི་འཛིན་གྲྭའི་ནང་གི་སློབ་སྦྱོང་རྩེ་གྲའི་གྲས་ཡིན་ཞིང་། ད་དུང་
འཛིན་གྲྭའི་སློབ་སྦྱོང་ཨུ་ཡོན་གྱི་འགན་ཡང་ཁུར་ཡོད། ཡིན་ནའང་དེ་ནས་བཟུང་ངའི་
སེམས་མི་སྐྱིད་པར་གྱུར་པས་སློབ་སྦྱོང་བྱ་འདོད་ཀྱི་འདུན་པའང་རིམ་གྱིས་ཉམས་སོང་།
སློབ་སྦྱོང་བྱ་འདོད་ཀྱི་འདུན་པ་ཉམས་པ་དེས་ངའི་སློབ་སྦྱོང་གི་གྲུབ་འབྲས་ལ་ཐད་ཀར་
ཤུགས་རྐྱེན་ཐེབས་ཏེ། མཇུག་རྒྱུགས་ཀྱི་སྐབས་སུ་ང་ནི་འཛིན་གྲྭའི་ནང་སློབ་སྦྱོང་
ཆེས་ཞན་པའི་གྲས་སུ་ལྷུང་སོང་། དེའི་རྐྱེན་གྱིས་དགེ་རྒན་རྒྱ་མཚོས་འཛིན་གྲྭ་གང་བོའི་
མདུན་ནས་ངའི་སློབ་སྦྱོང་ཨུ་ཡོན་གྱི་མིང་བཏགས་བླངས་པ་ཡིན་ཞེས་བསྒྲགས་ཤིང་།
འཛིན་གྲྭའི་ཨུ་ཡོན་གྱི་མིང་བཏགས་རྒྱུན་དུ་ང་ལ་ཁྱི་རྒན་བཀྲ་ཤིས་ཞེས་འབོད་པའི་
འཇིགས་མེད་ཁ་རྐོ་ལ་གནང་སོང་། དེ་ནི་ང་ལ་མཚོན་ན་ཀུན་གྱིས་ཁྱི་རྒན་བཀྲ་ཤིས་
ཞེས་བོས་པ་ལས་ཀྱང་སྐྱོ་དགོས་པའི་དོན་དག་ཅིག་ཏུ་གྱུར། ད་དུང་དེ་ཙམ་གྱིས་ག་ལ་
ཚད་དེ། སློབ་སྦྱོང་ལ་ཇེ་ཞན་དུ་སོང་བ་ནས་ཨ་ཕའི་གདོང་གི་འཛུམ་མདངས་ཀྱང་ཉིན་
རེ་ནས་ཉིན་རེར་ཇེ་ཉུང་དུ་སོང་ཞིང་། མཐའ་མར་ཨ་ཕའི་སྒོ་ལེབ་ལྟ་བུའི་ལག་པ་དེ་རྒྱུན་
དུ་ངའི་གདོང་ལ་འབབ་རྐྱང་བྱེད་པས། ངའི་སེམས་སུ་ང་ནི་སུས་ཀྱང་བློར་མི་འབབ་
217



གཡུ་དྲུག་དཀར་དཔེ་ཚོགས།
པའི་བྱིས་པ་ཞིག་ཏུ་གྱུར་སོང་སྙམ་ཞིང༌། མཚན་མོ་མང་པོར་མགོ་བོ་མལ་ཐུལ་གྱིས་
བཏུམས་ནས་ཡང་ཡང་ངུས་པ་ཡིན། །
དེ་ནི་གཟའ་ཉི་མའི་ཉིན་ཞིག་ཡིན། ཉིན་དེར་ཕ་མ་གཉིས་ཀ་ལས་ཀར་སོང་ཤུལ་
དུ་ང་གཅིག་པུ་ཁྱིམ་དུ་བསྡད་ཡོད། སྡེ་བའི་ནང་གི་བྱིས་པ་ཚོས་ང་རང་སྔར་ནས་རྩེད་
རོགས་སུ་མི་ཐེ་བས་ད་ནི་ང་ལ་འགྲོ་ས་ཞིག་ཀྱང་མི་འདུག སྐབས་དེར་ངའི་སེམས་སུ་
དགེ་རྒན་རྒྱ་མཚོའི་སྐད་ཆ་དེ་དག་དྲན་བྱུང་། ཁོས་ངའི་འཛིན་གྲྭའི་ཨུ་ཡོན་གྱི་མིང་
བཏགས་བླངས་ནས་འཇིགས་མེད་ཁ་སྐོར་གནང་བའི་ཉིན་དེར། ཁྲིད་སྟེགས་སྟེང་ནས་
མར་འཁོར་ཏེ་བཀྲ་ཤིས་ནི་ང་ཚོ་འཛིན་གྲྭའི་ཞབས་འདྲེན་ཡིན་པས། རྗེས་སུ་ཁྱོད་ཅག་
གིས་བཀྲ་ཤིས་ལ་གཏན་ནས་སློབ་སྦྱོང་བྱ་མི་ཉན། བཀྲ་ཤིས་ལ་སློབ་སྦྱོང་བྱས་ན་མཇུག་
འབྲས་འདི་ཡིན”ཟེར་ཞོར་གྲལ་མགོར་བསླངས་པའི་ང་ལ་འགྲམ་ལྕག་ཚ་ཐག་ཆོད་པ་
ཞིག་གཞུས་སོང་། དགེ་རྒན་རྒྱ་མཚོའི་འགྱུར་ལྡོག་དེ་ནི་དངོས་གནས་ཧ་ལས་པ་ཞིག་
སྟེ། སྔོན་ཆད་ཡིན་ན་ནམ་ཡང་“སློབ་གྲོགས་བཀྲ་ཤིས་ལ་སློབ་སྦྱོང་བྱ་དགོས”ཞེས་ཀུན་
གྱི་མདུན་དུ་ང་ནི་མཐེ་བོང་སྟོན་ས་ཞིག་ཡིན་ལ། དེ་དུས་ངའི་སེམས་ཁོང་དུ་དགེ་རྒན་
རྒྱ་མཚོ་ནི་རང་ཉིད་ཆེས་དགའ་མོས་བྱེད་སའི་དགེ་རྒན་ཞིག་ཏུ་རྩི་བཞིན་ཡོད། ངས་ད་
དུང་མ་འོངས་པར་དགེ་རྒན་རྒྱ་མཚོ་ལྟ་བུའི་དགེ་རྒན་ཞིག་བྱ་རྒྱུ་རང་གི་ཕུགས་བསམ་
ཡིན་ཞེས་རྩོམ་ཡིག་ཏུ་ཡང་བྲིས་མྱོང་། ཐ་ན་ནམ་ཞིག་རང་ཉིད་ལས་བྱེད་པར་གྱུར་ཅིང་
ཟླ་ཕོགས་བླངས་ཚེ་དགེ་རྒན་རྒྱ་མཚོ་ལ་ཀ་ར་མང་པོ་མང་པོ་ཉོ་རྒྱུ་ཞེས་སློབ་གྲོགས་ཚོར་
ཡང་བཤད་མྱོང་། ཡིན་ནའང་ད་ནི་དགེ་རྒན་རྒྱ་མཚོ་མཐོང་མ་ཐག་སྤྱི་བདེ་མི་སྣ་མཐོང་
བ་བཞིན་ང་ནི་སྐྲག་སྟེ་ཤྭ་ཡང་ལྷེམ་ལྷེམ་བྱེད་ལ། ཁོ་ནི་ང་རང་ཆེས་མི་དགའ་བའི་དགེ་
རྒན་ཞིག་ཏུ་གྱུར་སོང༌། ངས་དེ་དག་དྲན་བཞིན་དྲན་བཞིན་དགེ་རྒན་རྒྱ་མཚོ་ལ་སྐྱིན་པ་
ཞིག་ལེན་དགོས་སྙམ་ཞིང་། དེ་ནས་ངས་སྐྱིན་པ་ཇི་ལྟར་ལེན་པའི་སྐོར་ལ་འདང་བརྒྱབ་
218



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
བརྒྱབ་རྗེས་འཆར་གཞི་ཞིག་ཡིད་ལ་འཁོར་བྱུང་།
ང་རང་སུས་ཀྱང་མི་མཐོང་བར་བྱས་ནས་སློབ་གྲྭའི་གྱང་ཁར་འགོས་ཏེ་ནང་དུ་ཕྱིན་
པ་ན། གཟའ་ཉི་མའི་ཉིན་གྱི་སློབ་གྲྭ་ནི་བདག་པོས་བོར་བའི་ར་སྟོང་ཞིག་དང་འདྲ་བར་
སྟོང་ཧང་ཧང་དུ་འདུག་ལ། དུས་རྒྱུན་ཏིང་ཏིང་ཏིང”གྲགས་པའི་ཅོང་རྙིང་དེ་ཡང་ལྕང་
སྡོང་སྐམ་པོ་དེའི་ཡལ་གའི་སྟེང་དུ་གཉིད་ལ་ཤོར་བ་བཞིན་ཁུ་སིམ་མེར་འདུག ང་ནི་
རྐུན་མ་ཞིག་དང་འདྲ་བར་འཇབ་ཀྱིན་འཇབ་ཀྱིན་དགེ་རྒན་རྒྱ་མཚོའི་གཞུང་ལས་ཁང་
གི་སྒོ་ཁར་སོང་ཞིང་། ཤེལ་སྒོ་མེད་པའི་སྒེའུ་ཁུང་ཆག་པོ་དེ་ལས་ནང་དུ་འཛུལ་བ་ན།
གཞུང་ལས་ཁང་དུ་དགེ་རྒན་རྒྱ་མཚོ་མེད་ཀྱང་སྣང་བ་ཞིག་ལ་སྙིང་གི་འཕར་ཚད་ཇེ་
མགྱོགས་སུ་ཕྱིན། ཡིན་ནའང་ངས་རང་གིས་རང་ལ་སྙིང་ཕུར་རྡེབ་བཞིན་ཁ་ནས་དགེ་
རྒན་རྒྱ་མཚོ་ཁྱི་སྐྱག”ཅེས་སྡིགས་མོ་བྱེད་བཞིན། ཁོའི་གཞུང་ལས་ཁང་གི་ཐང་གཅལ་
དུ་སྐྱག་རྒན་ཞིག་བཏང་བ་ཡིན། དེས་ཀྱང་ངའི་སྙིང་ནད་དྭངས་ཐབས་མེད་པས་ཁོའི་
སྒྲོག་ཙེའི་སྟེང་གི་ལས་བྱ་ཞུ་དག་བྱེད་སྤྱད་ཀྱི་སྨྱུ་གུ་དམར་པོ་དེ་བླངས་ནས་སྐྱག་རྒན་གྱི་
སྟེང་དུ་འཛེར་བ་ན། སེམས་ཀྱི་ག་ཤེད་ཅིག་ནས་ཅི་ཞིག་དྭངས་སོང་བ་དང་འདྲ། དེ་
ནས་ང་རང་སླར་ཡང་སྒེའུ་ཁུང་ཆག་རོ་དེ་ལས་ཕྱིར་བུད་དེ་ཁ་རོག་གེར་ཡུལ་དུ་ལོག་པ་
ཡིན། ད་ནི་རང་གིས་རླབས་ཆེ་བའི་བྱ་བ་ཞིག་བསྒྲུབས་སོང་སྙམ་ནས་སེམས་པ་དགའ་
ཡལ་ལེ་འགྲོ་དུས། ང་རང་ཏག་ཏག་ཁྱི་རྒན་བཀྲ་ཤིས་ཀྱིས་སྐེ་ཡི་གཡེར་དྲིལ་སིང་སིང་དུ་
དཀྲོལ་བཞིན་འགྲོ་བ་དང་འཕྲད་བྱུང་། དེས་ངའི་སེམས་ཀྱི་དགའ་སྣང་མ་ལུས་རྩ་བ་ནས་
བཅོམ་སོང་། ངས་ཐང་ནས་སྤོ་ཐོ་ཞིག་བཏུས་ཏེ་བརྒྱབ་པ་ན་ཁྱི་རྒན་བཀྲ་ཤིས་ཀྱིས་རྔ་མ་
གཡུག་བཞིན་གཡུག་བཞིན་བྲོས་སོང་། ངས་དེའི་གཞུག་ལ་མཆིལ་ཞགས་ཞིག་འཕངས་
རྗེས་ཁྱིམ་དུ་འཛུལ་བ་ཡིན།
གཟའ་ཟླ་བའི་ཞོགས་པར་སློབ་གྲོགས་ཚོ་སྔ་མོ་ནས་སློབ་གྲྭར་སླེབས་ཤིང་། སློབ་
219



གཡུ་དྲུག་དཀར་དཔེ་ཚོགས།
གྲྭའི་ར་སྐོར་ནང་དུ་ཐང་ལ་ཡི་གེ་འབྲི་བཞིན་འདུག ངས་ཀྱང་དཔེ་ཁུག་སྒྲོག་ཙེ་ནང་
བཞག་རྗེས་སློབ་གྲོགས་ཚོའི་གྲས་སུ་འཛུལ་ཏེ་ཡི་གེ་འབྲི་ཁུལ་བྱས་པ་ཡིན། དེ་དུས་དགེ་
རྒན་རྒྱ་མཚོས་ཐ་མག་སྔོ་ལྷོག་གེར་འཐེན་བཞིན་སློབ་གྲྭའི་སྒོ་ཆེན་འཛུལ་ནས་ཡོང་གིན་
འདུག ངས་ཁོས་ཅི་བྱེད་ལ་བལྟས་ནས་བསྡད་པ་ན། ཁོ་རང་སྔོན་ལ་སློབ་གྲོགས་ཚོས་ཡི་
གེ་འབྲི་བཞིན་པའི་གན་དུ་ཡོང་ནས་ཞིབ་ལྟ་ཞིག་བྱས་རྗེས། ཁ་ནང་ནས་ལུད་པ་ལུག་རོ་
འདྲ་ཞིག་ཅལ་སེ་འཕངས་རྗེས་གཞུང་ལས་ཁང་གི་ཕྱོགས་སུ་བུད་སོང་།
དེ་ནས་ངས་ཁོས་ཅི་ཞིག་བྱེད་པར་རྟོག་བཟོ་བྱས་པ་ན། ཅུང་མ་འགོར་བར་ངས་
རྟོག་བཟོ་བྱས་པའི་བྱ་བ་རྣམས་ཁོའི་སྟེང་ནས་རེ་རེ་བཞིན་མངོན་བྱུང་། ཐོག་མར''ཨ་
བ་ཨ་མ”ཞེས་སྡིགས་མོ་ཞིག་བྱས་ཤིང་། དེ་ནས་ལག་པས་སྣ་བཏུམས་ཞིང་ཕེ་ཕེ་ཕེ”ཞེས་
མཆི་མ་འདེབས་ཀྱིན་ཕྱི་རོལ་ཏུ་འདུར་མ་རྒྱུག་གིས་སླེབས་བྱུང་། ཁོས་སྐད་འགྲགས་
འགྲགས་ངང་ང་ཚོར་ཕྱོགས་ཏེ“ཁྱི་སྐྱག་ཆ་བོ་མྱུར་དུ་འདིར་ཤོག་ལ་རུ་བསྒྲིག་རོགས་
ཞེས་སྐད་བརྒྱབ་པ་ན། སློབ་གྲོགས་ཚོས་ཅི་ཡིན་འདི་ཡིན་མ་ཤེས་པར་ཁོར་ཧད་འདུག
ཁོས་ཡང་བསྐྱར“ཁྱི་སྐྱག་ཆ་བོ་མྱུར་དུ་འདིར་ཤོག་ལ་རུ་སྒྲིགས་ཞེས་པ་མི་གོའམ་
ཟེར། དེ་དུས་སློབ་གྲོགས་ཚོ་གློ་བུར་དུ་སད་པ་བཞིན་གཞུང་ལས་ཁང་གི་མདུན་ཐད་དུ་
བརྒྱུགས་ནས་རུ་བསྒྲིགས་སོང་། སྐབས་དེར་ངའི་སེམས་ཀྱི་སྤྲོ་སྣང་ཡང་རིམ་གྱིས་སྐྲག་
སྣང་དུ་འགྱུར་མགོ་བརྩམས།
“སུ་ཡིན། མྱུར་དུ་ཁས་ལོངས།”
སློབ་གྲོགས་ཚོས་ཅི་ཡིན་མ་ཤེས་པར་ཕན་ཚུན་གྱི་གདོང་ལ་ལྟ་བཞིན་འདུག ངས་
ཀྱང་མ་ཤེས་ཁུལ་བྱས་ནས་སློབ་གྲོགས་ཚོའི་གདོང་ལ་བལྟས་པ་ཡིན།
''ཨ་བ་ཨ་མ། ངའི་གཞུང་ལས་ཁང་དུ་སྐྱག་པ་གཏོང་མཁན་སུ་ཡིན།"
སློབ་གྲོགས་ཚོ་སྔར་བཞིན་ཁུ་སིམ་མེར་འདུག་
220



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
སྐབས་དེར་དགེ་རྒན་རྒྱ་མཚོ་སློབ་གྲོགས་ཚོའི་གསེང་ནས་ཡར་མགྲོ་མར་འགྲོ་
ལན་འགའ་བྱས་རྗེས། ཚང་མས་རྐང་བ་གནམ་ལ་ཁྱོགས”ཟེར། སློབ་གྲོགས་ཚོས་
ཅི་ཡིན་མ་ཤེས་པར་རྐང་བ་གནམ་ལ་འགྱོགས་མགོ་བརྩམས། ངའི་སྙིང་ནི་ལྡིག་
ལྡིག་ཏུ་ལྡིང་བཞིན་འདུག་ནའང་། དགེ་རྒན་རྒྱ་མཚོས་རྐང་བ་གནམ་ལ་ཁྱོགས་
ཟེར་དོན་ངས་ཀྱང་མ་ཤེས། ངས་རང་གི་སེམས་ཀྱི་སྐྲག་སྣང་སྦ་ཆེད་རྐང་བ་ནི་
གཞན་ཀུན་ལས་ཀྱང་མཐོ་རུ་བཀྱགས་པ་ཡིན། དགེ་རྒན་རྒྱ་མཚོས་མགོ་བོ་བསྒུར་
ནས་སློབ་གྲོགས་རེ་རེའི་ལྷམ་མཐིལ་ལ་ལྟ་བཞིན་འདུག དགེ་རྒན་རྒྱ་མཚོ་ངའི་
གན་དུ་སླེབས་པ་དང་སློབ་གྲོགས་གཞན་ཀུན་ལས་ཀྱང་ལྟ་ཡག་ཅིག་བྱས་སོང་།
དེ་ནས་ཁོས་མུ་མཐུད་དུ་སློབ་གྲོགས་གཞན་དག་གི་ལྷམ་མཐིལ་དུ་མི་ལྟ་བར་ངའི་སྐྲ་ནས་
འཇུས་ཏེ་ཕྱིར་འཐེན་བྱུང་ལ། སློབ་གྲོགས་ཀུན་ལ“སོང་། ཡི་གེ་འབྲི་རུ་སོང་ཟེར། དེ་དུས་
དགེ་རྒན་གཞན་རྣམས་ཀྱང་གཅིག་རྗེས་གཉིས་མཐུད་ངང་སླེབས་བྱུང་། ཁོ་ཚོས་ཧ་ལས་
པའི་ཉམས་ཀྱིས་ང་དང་དགེ་རྒན་རྒྱ་མཚོ་གཉིས་ལ་བལྟས་འདུག དགེ་རྒན་རྒྱ་མཚོས་
ཐད་ཀར་ང་རང་ཁོའི་གཞུང་ལས་ཁང་དུ་དྲུད་ཅིང་། དེ་ནས་ང་ལ“ཁྱོད་བུ་ངར་བ་རེད་
ལ། ངའི་གཞུང་ལས་ཁང་དུ་སྐྱག་པ་ཐོངས་ཞེས་ཁྱོད་ལ་སུས་བཤད་པ་ཡིན། ཁྱོད་ཀྱིས་
ཨ་ཕས་བཤད་དམ་ཨ་མས་བཤད། ཁྱོད་ཀྱིས་ཇི་ལྟར་བཏང་བ་དེ་ལྟར་ཉ་ར་བྱོས། ཨེ་གོ་
ཐལ”ཟེར་ཞོར་ང་ལ་འགྲམ་ལྕག་ཚ་ཐག་ཆོད་པ་ཞིག་གཞུས། ངས་བཏང་བའི་སེར་ལམ་
ལམ་གྱི་སྐྱག་རྒན་དེ་ནི་དེ་ལྟར་དགེ་རྒན་རྒྱ་མཚོའི་གཞུང་ལས་ཁང་གི་ཐང་གཅལ་དུ་
དྲི་ངན་ཞིག་དང་བསྡོངས་ནས་ཀྲོང་ངེར་འགྱིང་འདུག་ཅིང་། དེའི་སྟེང་དུ་འཛེར་བའི་
སྨྱུ་གུ་དམར་པོ་དེ་ནི་དམག་དཔུང་གང་ཞིག་གིས་ཕ་རོལ་པོ་ཕམ་པར་བརྒྱབ་རྗེས་ཤུལ་
དུ་བསླངས་པའི་དར་ཆ་དང་མཚུངས། སྐྱག་སྦྲང་ཞིག་ཝང་སྒྲ་དང་བཅས་འཐབ་འཛིང་
གནམ་གྲུ་ཞིག་དང་འདྲ་བར་འཕུར་ཡོང་སྟེ་སེར་ལམ་ལམ་གྱི་སྐྱག་པའི་སྟེང་དུ་བབས་
221



གཡུ་དྲུག་དཀར་དཔེ་ཚོགས།
ག
ང
བྱུང་། དེ་ལྟར་དྲན་མུར་གློག་བརྙན་ནང་མཐོང་བའི་ཀྲུང་ལྗར་བར་གྱི་ཛ་དྲག་གི་དམག་
འཁྲུག་ཅིག་ཀྱང་ཡིད་ལ་འཁོར་འོངས། སྐབས་དེར་ངས་དགེ་རྒན་རྒྱ་མཚོས་སྐྱག་རྒན་
དེ་གཏོང་མཁན་ང་ཡིན་པ་ཇི་ལྟར་ཤེས་སོང་བ་གསལ་བོར་རྟོགས་སོང་། མ་གཞི་སྐྱག་
རྒན་དེའི་མཐའ་རུ་ངའི་མཛེར་རིས་ཅན་གྱི་ལྷམ་དེའི་རྐང་རྗེས་གསལ་བོར་བབས་འདུག
ངས་ད་གཟོད་ང་ཚོའི་སློབ་གྲྭའི་ནང་དུ་ལྷམ་མཐིལ་མཛེར་རིས་ཅན་གྱོན་མཁན་ང་
གཅིག་པུ་ལས་མེད་པ་དྲན། ཞོགས་པ་དེའི་འཐབ་འཁྲུག་ཁྲོད་ང་ནི་ལྔར་དམག་དང་དགེ་
རྒན་རྒྱ་མཚོ་ནི་ཀྲུང་དམག་ཏུ་གྱུར། །
ངས་དེ་ལྟར་སྐྱག་རྒན་དེར་བལྟས་ཏེ་སེམས་པ་རྟོགས་འགྱུའི་ཀློང་དུ་འཁྱུག་སྐབས།
དགེ་རྒན་རྒྱ་མཚོའི་ནག་ཐིང་ཐིང་གི་གྲིབ་གཟུགས་ཀྱིས་ངའི་སྐྱག་པའི་སྟེང་འཕྲོས་པའི་
སེར་ལམ་ལམ་གྱི་ཉི་འོད་བསྒྲིབས་པ་དང༌། སྐྱག་རྒན་དེའི་སེར་མདངས་ཀྱང་འཕྲལ་དུ་
མོག་པོར་གྱུར། དེ་དུས་འཐབ་འཛིང་གནམ་གྲུ་ཡང་ཝང་སྒྲ་དང་བཅས་གང་ཞིག་ཏུ་
འཕུར་སོང་། དགེ་རྒན་རྒྱ་མཚོ་དྲ་མའི་ཕྱི་རོལ་ཏུ་ནག་འཚུབ་བེར་འགྲེངས་ཏེ་སྒེའུ་ཁུང་
ཐག་ཐག་ཏུ་རྡུང་བཞིན་ཁྱོད་ཀྱིས་དེ་ཟ་རྒྱུ་ཡིན་ནམ”ཟེར། ཁོས་དེ་ལྟར་བཤད་རྗེས་ང་
ལ་ཐ་ན་ཤོག་བུ་ལེབ་མོ་ཞིག་ཀྱང་མ་བྱིན། ཁོས་ང་ལ་ལག་པས་ཉ་ར་བྱོས”ཟེར། ལས་
ལེགས་པ་ཞིག་ལ་སྐྱག་པ་ནི་སྔོན་ཉིན་མོར་བཏང་བ་ཡིན་པས་སྲ་ཀུན་ནས་ཆགས་འདུག
ངས་རང་གིས་བཏང་བའི་སྐྱག་པ་རང་གི་ལག་པས་འཁྱེར་ནས་སོང་བ་ཡིན། དེ་དུས་ཐང་
ལ་ཡི་གེ་འབྲི་བཞིན་པའི་སློབ་གྲོགས་ཀུན་གྱིས་ཡི་གེ་འབྲི་མཚམས་བཞག་ནས་ང་ལ་
མིག་གིས་རིག་རིག་ངང་ལྟ་བཞིན་འདུག ང་རང་ཞོགས་པ་དེའི་དེ་འདྲའི་སྡུག་ཅིག་ལ་
འཕྲད་མ་མྱོང་། དེས་ངའི་རྩིས་ཐང་ཏིལ་འབྲུ་ཙམ་པོ་ཀུན་ནས་བཅོམ་ཞིང་གདོང་ནི་ཚ་
ལམ་ལམ་དུ་བཏང་། ངས་དེ་ལྟར་སྐྱག་པ་སྐམ་པོ་དེ་ཁྱེར་ནས་སློབ་གྲོགས་ཚོས་སྤྱོད་ཁང་
དུ་འབོད་པའི་ཚེར་ཕུང་ཆེན་པོ་དེའི་རྒྱབ་ཏུ་གཡུགས་ནས་ཕྱིར་འོང་དུས། རྨོ་མོ་སྒྲོལ་མ་
222



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཚང་གི་ཁྱི་རྒན་བཀྲ་ཤིས་གང་ཞིག་ནས་འཇུར་ཡོང་བ་མ་ཤེས་མོད། ཆེད་དུ་བརྙད་རྐོ་བ་
བཞིན་ང་ལ་ཕྱོགས་ནས་འབ་སྐད་འགའ་བྱུངས་རྗེས། ཕ་གིའི་ཆུ་ཁུང་ནང་དུ་འཛུལ་ནས་
བྲོས་སོང་། །
དགེ་རྒན་རྒྱ་མཚོས་རྣམ་པ་དེའི་མཐོང་བའི་མོད་ལ། མགྲིན་པ་བསངས་ཙམ་བྱས་
ཏེ“ཁྱོད་ནི་རྨོ་མོ་སྒྲོལ་མ་ཚང་གི་བཀྲ་ཤིས་ལའང་མི་དོ། དེས་ཀྱང་ཟ་ས་གང་ཡིན་པ་དང་
གཏང་ས་གང་ཡིན་པ་ཤེས་ཀྱིན་འདུག”ཟེར། ངས་ད་ལྟ་ཕྱིར་འདང་རྒྱག་དུས་ཀྱང་།
དགེ་རྒན་རྒྱ་མཚོ་ནི་དགེ་རྒན་དེ་འདྲའི་བཙན་པོ་ཞིག་ཡིན་པའི་ཚོད་ཀྱིས། ཞོགས་པ་
དེར་ངས་ཁོའི་གཞུང་ལས་ཁང་དུ་སྐྱག་པ་བཏང་བར་ཁོས་ང་ལ་འབབ་འོས་པའི་གཅར་
རྡུང་དྲག་པོ་མ་བྱས། རྗེས་སུ་སྡེ་མི་ཀུན་གྱིས་ངས་དགེ་རྒན་རྒྱ་མཚོའི་གཞུང་ལས་ཁང་
དུ་སྐྱག་པ་བཏང་བའི་གནས་ཚུལ་གསར་འགྱུར་ཞིག་ཏུ་བརྩིས་ནས་རླུང་ལྟར་སྒྲོག་མགོ་
བརྩམས། གསར་འགྱུར་དེ་གཅིག་ཁ་གཅིག་བརྒྱུད་དེ་ངའི་ཨ་ཕའི་རྣ་ལམ་དུ་ལྷུང་དུས་
ནི་ཉིན་གཉིས་གསུམ་གྱི་རྗེས་རེད། མཚན་མོ་དེར་ངའི་ཨ་མ་ལགས་ངའི་རྒྱབ་རོགས་
སུ་ལངས་ནས་ཡང་ཡང་ཞུ་བ་བྱས་མེད་ཚེ་ཨ་ཕས་ང་ལ་ཁ་ཁྲག་སྣ་ཁྲག་བཞུར་བ་ཞིག་
གཅར་རྡུང་བྱས་ཡོད་པ་ཐག་ཆོད་ཡིན། མ་དྲིན་མོ་ཆེ་ཟེར་བ་ནི་དངོས་གནས་རླབས་ཆེ་
བ་ལ་ཨང་། མོས་ནམ་ཡང་ངས་སྐྱོན་ཅི་བྱས་ཀྱང་དེ་ལྟར་བདག་ལ་བཟོད་སྒོམ་གྱི་ལག་
ཟུང་བརྐྱངས་བརྐྱངས་ལ་ཡོད།
ངས་དགེ་རྒན་རྒྱ་མཚོའི་གཞུང་ལས་ཁང་དུ་སྐྱག་པ་བཏང་བའི་དོན་རྐྱེན་དེ་དེ་ལྟར་
རེ་ཞིག་འཇགས་ཟིན་ནའང་། སློབ་གྲོགས་ཚོས་ངའི་མཚང་མིང་ཁྱི་རྒན་བཀྲ་ཤིས་ནས་
བཀྲ་ཤིས་ཁྱི་སྐྱག་ཏུ་བསྒྱུར་སོང་། ཁྱི་རྒན་དང་ཁྱི་སྐྱག་གང་ཡིན་རུང་ཁྱི་ཞིག་ལ་འབྲེལ་
བ་ཡོད་དེ། དེ་ནི་ལན་པ་ཡོད་ཚད་རྨོ་མོ་སྒྲོལ་མ་ཚང་གི་བཀྲ་ཤིས་ཟེར་བའི་ཁྱི་རྒན་དེ་
ལན་པ་རེད། ངས་དེ་ལྟར་དྲན་པ་དང་། སེམས་ལ་ཅིས་ཀྱང་ཁྱི་རྒན་བཀྲ་ཤིས་དེ་མ་
223



གཡུ་དྲུག་དཀར་དཔེ་ཚོགས།
བསད་ན་རང་ཉིད་ནམ་ཡང་ཁྱི་ཞིག་དང་འབྲེལ་བ་གཅོད་ཐུབ་རྒྱུ་མ་རེད་སྙམ་བྱུང་། ད་
ནི་ཅིས་ཀྱང་ཁྱི་རྒན་དེ་གསོད་ཐབས་བྱ་དགོས། ངའི་སེམས་ལ་དེ་ལྟར་ཡང་ཡང་དྲན། དེ་
ནས་བཟུང་ངས་ཁྱི་རྒན་དེ་གསོད་པའི་སྐོར་ལ་འཆར་གཞི་བཟོས་པ་ཡིན། །
ཉིན་ཞིག་ངས་ཁྱི་རྒན་དེ་རྒྱུན་དུ་འགྲོ་རྒྱུག་བྱེད་སའི་སྲང་མདོ་དེ་རུ་གབ་སྦས་བྱས་
ནས་བསྒུགས་པ་ཡིན། སྔ་དྲོ་ཞིག་ལ་བསྒུགས་བསྒུགས་པ་ན་ཁྱི་རྒན་བཀྲ་ཤིས་ཟེར་བའི་
ང་རང་སྡུག་ལ་སྦྱོར་མཁན་གྱི་ཁྱི་རྒན་དེས་གཡེར་དྲིལ་སིང་སིང་ངང་རྔ་མ་གཡུག་བཞིན་
གཡུག་བཞིན་སྲང་མདོ་རུ་མངོན་བྱུང་། ངས་རང་གི་ལག་ཏུ་གྲ་སྒྲིག་བྱས་ཡོད་པའི་རྡོ་
ལོག་དེས་ཡོ་གཟུར་མེད་པར་ཁྱི་རྒན་དེའི་མགོར་སྐག་སེ་བརྒྱབ་པ་ན། ཁྱི་རྒན་དེས་རྣ་
ལ་གཟན་པའི་ཨག་སྐད་ཅིག་འབྱིན་བཞིན་རྨོ་མོ་སྒྲོལ་མ་ཚང་གི་ཕྱོགས་སུ་བྲོས་སོང་།
ཡིད་ཕངས་པ་ཞིག་ལ་ངས་ཁྱི་རྒན་དེ་གསོད་མ་ཐུབ། རྗེས་སུ་ངས་ཁྱི་རྒན་དེ་མཐོང་དུས་
དེའི་མིག་གཡས་པ་ཕྱི་རུ་ཕྱུངས་ཟིན། ཡིན་ནའང་དེ་ཙམ་གྱིས་ངའི་སེམས་ཀྱི་ཞེ་སྡང་
ཞི་མ་ཐུབ། ཁྱི་རྒན་དེ་གསོད་རྒྱུ་ནི་ངའི་དུས་སྐབས་ཤིག་གི་རིང་གི་ཆེས་གལ་ཆེ་བའི་
དམིགས་འབེན་དང་ངའི་འཚོ་བའི་ཁ་ཕྱོགས་ལྟ་བུ་ཞིག་ཏུ་གྱུར། ད་ནི་ཅི་བྱས་ན་དགའ་
ཨང་། ངས་ཐོག་མར་རྒྱ་ཧོ་ལང་གི་ལག་ནས་ཕག་སྤུ་ཙིག་སྨན་དུ་བརྗེས་ཏེ་ཁྱི་རྒན་དེ་
གསོད་པར་སྟ་གོན་བྱས། སྟབས་ཉེས་པ་ཞིག་ལ་ངས་རྨོ་མོ་སྒྲོལ་མ་ཚང་གི་གཞིས་ཀའི་ཉེ་
འདབས་སུ་འཕངས་པའི་ཚིག་སྨན་དེ་ཁྱི་རྒན་བཀྲ་ཤིས་ཀྱིས་མ་ཟོས་པར་ཁྱི་ལྡོམ་གཞན་
ཞིག་གིས་ཟོས་སོང་། དེ་ནི་ངེད་ཚང་གི་གཡུལ་ཁའི་ནང་དུ་འགྱེལ་འདུག་པའི་ཁྱི་རོ་
དེའི་སྟེང་ནས་ང་ལ་བདེན་དཔང་བྱས་བྱུང་། དེ་ལྟར་ངས་ཅིས་ཀྱང་གསོད་འདོད་ཀྱང་
གསོད་དགོས་པའི་ཁྱི་རྒན་བཀྲ་ཤིས་གསོད་མ་ཐུབ་པར་འདང་རྒྱག་ནང་ལྷུང་ནས་སྡོད་
པའི་ཉིན་ཞིག་ལ། ང་རང་རྨོ་མོ་སྒྲོལ་མ་ཚང་གི་སྒོ་ཁ་བརྒྱུད་ནས་འགྲོ་དུས། རྨོ་མོ་སྒྲོལ་
224



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
མས་ཁྱི་རྒན་དེ་པང་ནས། “ངའི་གཅེས་ཕྲུག ཁྱོད་ཀྱི་མིག་ཞར་བ་ལས་ངའི་མིག་ཞར་
སོང་ན་མི་བཟང་ངམ། ངའི་གཅེས་ཕྲུག་ཁྱོད་ཀྱི་ལས་འདི་བཙོག་པ་ལ། མིའི་ནང་དུ་མི་
ཇི་འདྲའི་བསམ་ནག་ཅིག་ཡོད་པ་ལ་ཨང་། དཀོན་མཆོག་གསུམ་པོ། ངའི་གཅེས་ཕྲུག་
འདིར་སྙིང་རྗེ་ཞིག་བསྒོམ་རོགས”ཞེས་མིག་ཆུ་བཞུར་བཞིན་གསོལ་བ་འདེབས་ཀྱིན་
འདུག དེ་དུས་ངས་མིག་ཡ་གཅིག་ཕྱི་རུ་ཕྱུངས་ཟིན་པའི་ཁྱི་རྒན་དེའི་ཉམ་ཐག་གི་རྣམ་
པ་མཐོང་བྱུང་ལ། རྨོ་མོ་སྒྲོལ་མའི་གདོང་གི་སྙིང་རྗེས་རབ་ཏུ་གདུང་བའི་སྐྱོ་སྣང་མ་ལུས་
ཀྱང་མཐོང་བྱུང་། རྗེས་སུ་སྡེ་མི་ཁ་ཤས་ཀྱིས་ང་ལ་དོགས་པ་ཟོས་ཏེ་རྨོ་མོ་སྒྲོལ་མ་ཚང་
གི་བཀྲ་ཤིས་ཀྱི་མིག་ལ་རྡོ་ཡིས་རྒྱག་མཁན་ཁྱོད་མིན་ནམ”ཞེས་འདྲི། ཡིན་ནའང་ངས་
དོན་དངོས་དེ་ཅིས་ཀྱང་ཁས་མ་བླངས་མོད། རྨོ་མོ་སྒྲོལ་མ་དང་ཁྱི་རྒན་བཀྲ་ཤིས་གཉིས་
ཀྱི་རྣམ་པ་དེ་མིག་ལམ་དུ་ཤར་ཐེངས་རེར། ངའི་སེམས་པར་ཅི་ཡིན་འདི་ཡིན་མེད་པར་
འགྱོད་སྣང་དང་སྙིང་རྗེ་ཞིག་ཀྱང་ཚམ་ཚོམ་མེད་པར་སྐྱེས་བྱུང་ལ། ལྷག་ཏུ་ཁྱི་རྒན་བཀྲ་
ཤིས་ཀྱིས་ཡུལ་གང་ཡིན་རུང་ང་མཐོང་བ་དང་འཕྲུལ་དུ་འབྲོ་བར་བྱེད་པས། ཚོར་བ་དེ་
ངའི་ན་ཆུང་བའི་སེམས་ཁོང་ནས་རིམས་ནད་བཞིན་ཇེ་དྲག་ནས་ཇེ་དྲག་ཏུ་འགྱུར་མགོ་
བརྩམས། དེ་ནས་བཟུང་། ངས་ཁྱི་རྒན་དེ་གསོད་པའི་དྲན་ཚུལ་མ་ལུས་སེམས་ནས་རྒྱང་
དུ་སྤྲུགས་པ་ཡིན།
རྗེས་སུ་རྨོ་མོ་སྒྲོལ་མ་དང་སྤོ་བོ་རིག་འཛིན་གཉིས་ཀྱིས་མི་རིག་རིག་ཐུག་ཐུག་ལ།
ངེད་ཚང་གི་བཀྲ་ཤིས་ཀྱིས་མིག་དབྱུངས་མཁན་དེར་རྣམ་སྨིན་འཁོར་སྲིད”ཅེས་ཡང་
ཡང་རྗོད་ཀྱིན་པ་ངས་ཀྱང་གོ་མྱོང་།
དེའི་རྗེས་སུ་སྔགས་རྒན་རིག་འཛིན་དང་རྨོ་མོ་སྒྲོལ་མ་གཉིས་ཀ་སྔ་གཞུག་བྱས་ནས་
ཤི་སོང་།
ཡང་དེའི་རྗེས་སུ་ཁྱི་རྒན་བཀྲ་ཤིས་ཀྱང་ཤི་སོང་།
225



གཡུ་དྲུག་དཀར་དཔེ་ཚོགས།
ཡང་དེའི་རྗེས་སུ་ཁོ་ཚང་ཤུལ་ཆད་དུ་གྱུར།
ང་རང་ནར་སོན་པ་དང་བསྟུན་ནས་ངས་ཀྱང་རིམ་གྱིས་བསམ་ཤེས་བྱུང་ལ། ཨ་
མས་ཀྱང་ང་ལ་རྒྱུན་དུ་སློབ་སྦྱོང་ལ་འབད་པ་བྱ་དགོས་པའི་སློབ་གསོ་གཏོང་བས། ངས་
རང་གི་མ་དྲིན་མོ་ཆེ་ཡི་ཕྱིར་དུ་སློབ་གྲོགས་ཚོས་ང་ལ་ཁྱི་རྒན་དང་ཁྱི་སྐྱག་ཅི་བོས་ཀྱང་
སྣང་དོགས་ཡེ་ནས་མ་བྱས། ངས་ང་ལ་དེ་ལྟར་འབོད་མཁན་རྣམས་འགྲན་ཡར་བཟུང་
སྟེ་སློབ་སྦྱོང་ལ་འབད་པ་བྱས་པས་སློབ་གྲྭ་ཆེ་འབྲིང་ཆུང་གསུམ་བདེ་བླག་ངང་འགྲིམས་
ཐུབ་པ་བྱུང་ཞིང༌། སློབ་མཐར་ཕྱིན་རྗེས་ང་རང་རྒྱལ་ཁབ་ཀྱི་ཟླ་ཕོགས་ལེན་པའི་ལས་
བྱེད་པ་ཞིག་སྟེ《སྐར་ཆེན་ཚགས་པར》གྱི་གསར་འགོད་པར་གྱུར། དེ་སྔ་ང་ལ་ཁྱི་རྒན་
བཀྲ་ཤིས་དང་བཀྲ་ཤིས་ཁྱི་སྐྱག་ཅེས་འབོད་མཁན་གྱི་སློབ་གྲོགས་ཚོའང་ན་ཚོད་ཆེན་
པོ་ཆགས་ཟིན་པས། ཁོ་ཚོས་ང་ལ་ཁྱི་རྒན་བཀྲ་ཤིས་དང་བཀྲ་ཤིས་ཁྱི་སྐྱག་ཅེས་མི་འབོད་
པར་མ་ཟད། ང་རང་ཡུལ་ལ་ལོག་ཐེངས་རེར་ད་དུང“ཁྱོད་ནི་རིག་གནས་པ་ཡིན་ནི་རེད་
ཅེས་བརྩི་འཇོག་ཆེན་པོ་བྱེད། །
ཡིན་ནའང་དོན་དག་ཅིག་ངའི་མི་ཚེ་དང་གྲིབ་མ་བཞིན་འགྲོགས་ཡོད་པ་ནི། ངས་
ཁྱི་རྒན་བཀྲ་ཤིས་ཀྱི་མིག་ཡ་གཅིག་རྡོས་བརྒྱབ་ནས་ཕྱི་རུ་ཕྱུངས་པ་དེ་རེད། དེའི་དོན་
དུ་ངས་རྨི་ལམ་འཚུབ་པོ་ཇི་འདྲའི་མང་པོ་ཞིག་རྨིས་མྱོང་བ་ད་དུང་བརྗེད་ག་ལ་སྲིད།
མཚམས་རེར་སྔགས་རྒན་རིག་འཛིན་གྱིས་མིས་ཐོད་སྐོགས་ཀྱིས་བཟོས་པའི་ཌ་རུ་དེ་
ཕར་གཡུག་ཚུར་གཡུག་བྱེད་ཀྱིན། བཀྲ་ཤིས། ཁྱོད་ལ་འཇིག་རྟེན་འདི་ནས་ཐར་ས་
ཞིག་མེད་ཟེར་ཞིང་། ཞོགས་པར་གཉིད་ལས་སད་དུས་ད་དུང་ཁོའི་རལ་བ་སྦོམ་པོ་དེ་ངའི་
མིག་ལམ་ནས་ཕར་གཡོ་ཚུར་གཡོ་བྱེད། ཡང་ལན་རེར་རྨོ་མོ་སྒྲོལ་མས་མོའི་འཁར་བ་
འཁྱོག་པོ་དེ་བཟུང་ནས་ང་རང་ཡར་བདའ་མར་བདའ་བྱེད་པས། ཞོགས་པར་ངའི་སྔས་
མགོ་རྔུལ་ཆུས་སྦངས་ནས་རློན་པར་བཏང་འདུག ད་དུང་མཚམས་རེར་ཁྱི་རྒན་བཀྲ་
226



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས། མི་
ཤིས་ཀྱིས་ངའི་སྐྱིད་པ་ནས་འཇུས་ཤིང་མཆེ་བ་རྣོན་པོས་ངའི་ཤ་ལེབ་མོ་ལེབ་མོ་བྱས་ནས་
གཅོད་པར་བྱེད། དེ་ལྟ་ནའང་ངས་ཁ་ནས་ཤུ་སྒྲ་ཙམ་ཡང་བསྒྲགས་མི་ཐུབ།
རྨི་ལམ་དེ་དག་ནི་དེ་འདྲའི་འཇིགས་སུ་རུང་བ་ཞིག་ཡིན་ཡང་། རྨི་ལམ་ལ་ཆ་
འཇོག་ཅི་ཡོད་ཅེས་ཁ་ཡ་མ་བྱས་རུང་ཆོག་མོད། སེམས་ཁྲེལ་ཆེས་ཆེ་བ་ནི་ངའི་ན་སོ་
དར་ལ་བབས་པ་དང་བསྟུན་ནས་ངའི་མིག་ཡ་གཅིག་གི་མཐོང་ཚད་ཇེ་གཉོམ་ནས་ཇེ་
གཉོམ་ཡིན་པ་དང་། མཚམས་རེར་ཚོད་ཚོད་ལ་ན་ཟུག་བཟོད་གླགས་མེད་པ་རེ་སྐྱེ་ཡོང་
བས། ངའི་སེམས་ལ་སྔགས་རྒན་རིག་འཛིན་དང་རྨོ་མོ་སྒྲོལ་མ་གཉིས་ཀྱིས་རྣམ་སྨིན་
འཁོར་ངེས་ཞེས་པའི་སྐད་ཆ་དེ་ཤར་ཡོང་། ཡིན་ནའང་རང་སེམས་རང་གསོ་བྱ་ཆེད།
ངས་ཁྱི་རྒན་བཀྲ་ཤིས་ཀྱི་མིག་གཡས་པ་ཕྱི་རུ་ཕྱུངས་པ་ཡིན་ལ། ངའི་མིག་ནི་གཡོན་པ་
ན་བ་ཡིན་པས་རྣམ་སྨིན་ཟེར་བ་དེ་ཡིན་མི་སྲིད་ཅེས་ཁེར་ལབ་བརྒྱབ་པ་ཡིན། ངས་ཁྱི་
རྒན་དེའི་མིག་ཕྱི་རུ་ཕྱུངས་པ་དང་ངའི་མིག་ན་བ་གཉིས་བར་དོན་དུ་འབྲེལ་བ་ཡོད་མེད་
བཤད་དཀའ་ཡང་། ངའི་མིག་ན་ཐེངས་རེར་སེམས་ཁོང་དུ་བཀྲ་ཤིས་ཞེས་པའི་ཁྱི་རྒན་དེ་
དྲན་ཡོང་ལ། དེ་དང་འབྲེལ་བའི་དོན་དག་རྣམས་ཀྱང་ཡང་ཡང་དྲན་ཡོང་།
227



གཡུ་དྲུག་དཀར་དཔེ་ཚོགས།
2010ལོའི་གསར་འགྱུར།
བཀྲ་ཤིས་ཤི་སོང་།
བཀྲ་ཤིས་སྤྱི་ལོ་2010ལོའི་ཟླ6པའི་ཚེས15ཉིན་ཤི་སོང་།
བཀྲ་ཤིས་ཀྱི་འདས་དོན་ནི་ཞིང་ཆེན་ཡོངས་ཀྱི་ལོ་དེའི་ཆེས་གལ་ཆེ་བའི་གསར་
འགྱུར་དུ་གྱུར།
འཇིག་རྟེན་དུ་ཚེ་སྲོག་ལས་རྩ་ཆེ་བ་དང་རིན་པོ་ཆེ་ཞིག་མེད་པས། མི་ཞིག་གི་ཚེ་
སྲོག་གི་རིན་ཐང་ལ་དམའ་ཕབ་པ་ནི་ཤིན་ཏུ་མི་འོས་པ་ཞིག་ཡིན་ལ། ལྷག་ཏུ་གཞན་དོན་
དུ་གཤེགས་པའི་ཚེ་སྲོག་ཅིག་གི་རིན་ཐང་ལ་ལྟ་ཚུལ་བླ་བརྡོལ་དུ་སྤེལ་བ་ནི་དེ་བས་
ཀྱང་ག་ལ་རུང་། དེ་བས། བཀྲ་ཤིས་ཀྱི་གཏམ་རྒྱུད་དེ་ཡང་བསྐྱར་སུ་ལའང་གླེང་འདུན་
ཡེ་ནས་མེད་དེ། ཡང་གཅིག་བཤད་ན། བཀྲ་ཤིས་ཀྱི་གཏམ་རྒྱུད་ནི་སྔར་ནས་ཚགས་པར་
228



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
།
དང་བརྙན་འཕྲིན་སོགས་སྨྱན་བྱེད་སྣ་ཚོགས་བརྒྱུད་ནས་གྲོང་ཁྱེར་འདི་མ་ཟད་ཞིང་ཆེན་
ཡོངས་སུ་ས་ཁྱབ་རྡོ་ཁྱབ་ཏུ་གྱུར་ཅིང་། ཁོར་སློབ་སྦྱོང་བྱེད་པའི་བྱ་འགུལ་ཡང་མེ་བཞིན་
འབར་ཞིང་མེ་བཞིན་ཞི་ནས་ཀྱང་ལོ་ངོ་གཉིས་འགོར་ལ་ཉེ། ད་ནི་ཡང་བསྐྱར་གཏམ་
རྒྱུད་དེ་ཡིག་ཐོག་ཏུ་ཕབ་པའི་དགོས་པ་ཅི་ལ་ཡོད། ཡིན་ནའང་སེམས་ཀྱི་ག་ཤེད་ཅིག་
ཏུ་གཏམ་རྒྱུད་དེ་ཀུན་ལ་གསལ་བོར་འཆད་འདོད་ཀྱི་འདུན་པ་ཞིག་འགོག་མེད་དུ་སྐྱེས་
འོངས། །
བཀྲ་ཤིས་ནི་བདག་དང་སྡེ་བ་གཅིག་ཏུ་སྐྱེས་ཤིང་རྩེད་ར་གཅིག་ཏུ་ནར་སོན་ཞིང་།
ཆུང་དུས་ནས་བྱིས་པ་མ་རབས་པྲ་ཚག་ཅིག་ཡིན་པས་སློབ་གྲྭའི་དགེ་རྒན་དང་ཁྱིམ་གྱི་
ཕ་མ། སྡེ་བའི་རྒན་གཞོན་ཀུན་གྱིས་བཀྲ་ཤིས་གླེང་ཡོང་དུས་མགོ་བོ་ཐད་དུ་མི་གཡུག་
མཁན་གཅིག་ཀྱང་མེད། ང་ཚོ་སློབ་ཆུང་འགྲིམ་དུས་དགེ་རྒན་རྒྱ་མཚོ་ལགས་ཀྱིས”བཀྲ་
ཤིས་ལ་སློབ་སྦྱོང་བྱེད་དམ”ཞེས་ཁ་ནས་མ་ཎི་འདོན་འདོན་བྱེད་ལ། རྒྱུན་དུ་ཁོའི་ལག་
མཐིལ་ལ་ལྕང་ལྕག་གིས་འབྲབ་པའི་སྣང་བརྙན་དེ་ད་དུང་ཡང་བདག་གི་མིག་ལམ་དུ་
གསལ་བོར་ཤར་ཡོང་། །
དེ་ནི་ནམ་ཡང་བརྗེད་མི་སྲིད་དེ། ཞོགས་པ་ཞིག་ལ་ཁོས་སྒོ་ལ་སྲུབས་ཀ་ཅུང་ཟད་
ཕྱེ་རྗེས་སྒོ་ཀླད་དུ་ཆུ་འཁྱག་གཞོང་བ་གང་བཞག་སྟེ་ཅི་མི་སྙམ་པར་རང་གི་འདུག་སྟེགས་
སུ་བསྡད་འདུག ང་ཚོས་ཁོར”“དེ་འདྲ་བྱེད་མི་ཉན། དགེ་རྒན་གྱིས་གཅར་རྡུང་བྱེད་
ངེས”ཞེས་བཤད་ཀྱང་། ཁོས "སུས་སྒོ་ཐོག་གི་གཞོང་བ་བླངས་ན་མི་དེའི་རྐང་མ་བརྡུངས་
ན་ང་མི་མིན” ཞེས་སྐྲག་བསླངས་པས། ང་ཚོ་ཡང་རང་གི་འདུག་སྟེགས་སྟེང་འཁུམས་
ནས་མི་སྡོད་ཀ་མེད་དུ་གྱུར། སྐབས་དེར་དགེ་རྒན་རྒྱ་མཚོ་ལགས་ཀྱིས་ལག་ལ་དཔེ་
229



གཡུ་དྲུག་དཀར་དཔེ་ཚོགས།
ཆ་དང་ཁྲིད་ལྕག་ཐོགས་ནས་སླེབས་བྱུང་། ཁོས་སྒོ་ཕྱེ་བའི་སྐད་ཅིག་མ་དེར་ཆུ་འཁྱག་
གཞོང་བ་གང་བོ་ཤག་སེ་ཁོའི་སྐེ་ཁུག་ཏུ་བླུགས། དགེ་རྒན་རྒྱ་མཚོ་ལགས་ནི་ཐུགས་རབ་
ཏུ་ཁྲོས་ཏེ་གཞོང་བར་རྡོག་ཐོས་ཤུགས་ཀྱིས་བརྒྱབ་པ་ན། གཞོང་བ་ནི་ཁྲོག་སྒྲ་དང་བཅས་
སློབ་ཁང་གི་ཕྱི་རོལ་ཏུ་བརྒྱངས་སོང་། ང་ཚོ་ནི་སྐྲག་ཐག་ཆོད་དེ་ལུས་ཀྱི་བ་སྤུ་ཡང་གྱེན་
དུ་གཟེངས་བྱུང་། དགེ་རྒན་རྒྱ་མཚོ་ལགས་ཀྱིས “གཏེ་ངན། འདྲེ་ཕྲུག ཁྱི་སྐྱག ཨ་
བ་ཨ་མ”ཞེས་ཁ་ནས་གང་བྱུང་དུ་སྡིག་བཞིན་སྒོ་ཐོག་ཏུ་གཞོང་བ་འཇོག་མཁན་སུ་ཡིན་
ཡང་མི་འདྲི་བར་ཐད་ཀར་བཀྲ་ཤིས་གཟས་ནས་བརྒྱུགས་སོང་། དགེ་རྒན་རྒྱ་མཚོས་ཁོའི་
སྐྲ་ནས་འཇུས་ཏེ་གཅར་རྡུང་ཡིད་ཚིམ་པ་ཞིག་བྱས་རྗེས་ཁ་ཁྲག་སྣ་ཁྲག་བཞུར་བཞིན་
པའི་བཀྲ་ཤིས་ལ་རྡོག་ཐོས་གཞུས་བཞིན།“ཁྱི་སྐྱག་ཁྱོད་ད་སྒོར་སོང་། སང་ཕྱིན་ཆད་སློབ་
གྲྭའི་ནང་ཤོག་དང་ངས་ཁྱོད་ཀྱི་རྐང་མ་བཅག་ན་ལྟོས”ཟེར། དེ་ནས་བཟུང་ང་ཚོའི་སློབ་
གྲྭར་བཀྲ་ཤིས་ཟེར་བའི་འདྲེ་ཕྲུག་གམ་ཁྱི་སྐྱག་དེ་འོང་རྒྱུ་མ་བྱུང་ལ། ཁོ་རང་མ་ཡོང་བ་
དེར་སློབ་གྲོགས་ཚོ་ཤིན་ཏུ་དགའ་བར་གྱུར།
བཀྲ་ཤིས་ཀྱི་གཏམ་རྒྱུད་གླེང་དུས། སྔགས་རྒན་རིག་འཛིན་གྱིས་ད་དུང་ཡང་མགོ་
བོ་གཡུག་བཞིན། “དངོས་གནས་བྱིས་པ་མ་རབས་ཟེར་བ་ནི་བཀྲ་ཤིས་ཡིན་ཡ། བྱིས་པ་
དེས་མི་ལ་ཉི་མ་ཡག་པོ་ཞིག་ཀྱང་ལྡེ་རུ་མི་འཇུག མ་ཎི་ཞིག་འདོན་དུས་ཀྱང་གཏེ་ངན་
དེས་ཁ་གཅོལ་བར་བྱེད། ཨ་ལ་ལ། བྱིས་པ་དེ་འདྲ་ཞིག་ངས་གཏན་ནས་རིག་མ་མྱོང་།
དེ་ནི་གླང་དར་མའི་ཚ་བོ་ཞིག་ཡིན་པ་ཐག་གིས་ཆོད། ཕེ་ཕེ་པེ ”ཟེར། སྔགས་རྒན་རིག་
འཛིན་ལའང་ཅི་ཁག་སྟེ། སྡེ་འདབས་ཀྱི་ཉིན་ཁར་ཉི་མར་ལྡེ་བཞིན་མ་ཎི་འདོན་སྐབས་
བཀྲ་ཤིས་ཀྱིས་བསམ་གཟས་ནས་ས་རྡུལ་སློང་བའམ། ཡང་ན་སྤོ་ཐོ་བརྒྱབ་ནས་བརྙད་
རྐོ་བར་བྱེད་ལ། ཡར་ལངས་ནས་བདའ་ཚེ་བྲོས་འགྲོ་བ་དང་། ཐང་ལ་ཙོག་མ་ཐག་ཡང་
བསྐྱར་ཁ་སློང་བར་བྱེད། །
23O



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
བཀྲ་ཤིས་ནི་དེ་འདྲའི་མི་ཐ་ཤལ་ཤིག་ཡིན་པས། ཁོ་རང་ཤི་སོང་བར་སྡེ་བའི་ནང་
གི་མི་རྣམས་ཕངས་སེམས་ཅི་ཡང་སྐྱེ་ཡི་མི་འདུག ལྷག་ཏུ་བཀྲ་ཤིས་ནི་དཔའ་བོ་ཞིག་
ཡིན་ཅེ་ན་སྡེ་མི་རྣམས་དགོད་ཁ་འཆོར་བཞིན ”བཀྲ་ཤིས་ཡེ”ཞེས་ལྡོག་འདྲི་བྱེད། ཡིན་
ནའང་དེས་བཀྲ་ཤིས་ཀྱི་དཔའ་བོའི་སྣང་བརྙན་ནི་སྒྲིབ་ག་ལ་ཐུབ།
བཀྲ་ཤིས་ནི་དཔའ་བོ་ཡིན། །
བཀྲ་ཤིས་ནི་དཔའ་བོ་ཡིན་ཏེ། ལྷག་པར་བཀྲ་ཤིས་ཀྱི་བླ་མེད་མཛད་རྗེས་ཚགས་པར་
དང་བརྙན་འཕྲིན་སོགས་ལས་བསྒྲགས་ཤིང་། གོང་དཔོན་པོ་ནས་ཞོལ་མི་སེར་ཡོངས་
ཀྱིས་དཔའ་བོ་བཀྲ་ཤིས་ལ་སློབ་སྦྱོང་བྱེད་པའི་བྱ་འགུལ་རབས་དང་རིམ་པ་སྤེལ། སྐབས་
ཐོག་དེར་ང་རང་སློབ་ཆེན་ནས་མཐར་ཕྱིན་ཏེ《སྐར་ཆེན་ཚགས་པར》དུ་ལས་བགོ་བྱས་
མ་ཐག་ཡིན། སྐབས་དེར་ཞིང་ཆེན་ཡོངས་སུ་གཞི་ཁྱོན་ཆེན་པོས་མི་རིགས་མཐུན་སྒྲིལ་
སྐོར་གྱི་སྲིད་ཇུས་རང་བཞིན་གྱི་བྱ་འགུལ་ཞིག་ཚ་ཚ་འུར་འུར་དུ་སྤེལ་སྒང་ཡིན་པས།
བཀྲ་ཤིས་ཤི་བའི་གནས་ཚུལ་མགོ་ཁྲིད་ཀྱི་རྣ་ལམ་དུ་མཆེད་མ་ཐག “ད་ཐེངས་གསར་
འགྱུར་གལ་ཆེན་ཞིག་རྙེད་བྱུང་། ཁྱོད་རང་མྱུར་དུ་བཀྲ་ཤིས་ཟེར་བའི་གསར་བུ་དེའི་ཕ་
ཡུལ་ལ་བཅར་འདྲི་བྱེད་དུ་སོང་”ཟེར། ངས་མགོ་ཁྲིད་ལ“བཀྲ་ཤིས་ནི་བདག་དང་ཕ་ཡུལ་
གཅིག་པ་ཡིན། ད་དུང་ངའི་སློབ་གྲོགས་ཡིན”ཞེས་བཤད་པ་ན། མགོ་ཁྲིད་ནི་རྨ་བྱས་
དབྱར་རྔ་ཐོས་པ་བཞིན་ལྷག་ཏུ་དགའ་སྟེ ''དེས་ན་ལྷག་ཏུ་འགྲིག་འདུག ཁྱོད་སོང་ལ་
གསར་འགྱུར་ཡག་པོ་ཞིག་ཕྲིས་ཤོག འདི་ནི་གོ་སྐབས་ལེགས་པོ་ཞིག་རེད། གོ་སྐབས་
ལེགས་པོ་འདི་ཁྱོད་ཀྱིས་དམ་འཛིན་བྱེད་ཤེས་དགོས”ཟེར།
གཤམ་གྱི་རྒྱས་འཕྲིན་འདི་ནི་ངས“གོ་སྐབས་ལེགས་པོ་དེ་དམ་འཛིན་བྱས་ནས་
བྲིས་ཤིང་། རྗེས་སུ་བྱ་དགའ་ཡང་རབས་དང་རིམ་པ་ཐོབ་མྱོང་པའི་རྒྱས་འཕྲིན་དེ་
ཡིན།
231



གཡུ་དྲུག་དཀར་དཔེ་ཚོགས།
དཔའ་བོའི་བྱས་རྗེས་ནམ་ཡང་ང་ཚོའི་སེམས་ཁོང་དུ་གནས།
- རང་སྲོག་དོར་ནས་གཞན་སྲོག་སྐྱོབ་མཁན་དཔའ་བོ་བཀྲ་ཤིས་ཀྱི་གནས་ཚུལ་
བཀོད་པ།
གསར་འགོད་པ། ཉི་མ་འོད་འབར།
བཀྲ་ཤིས་ནི་ཕོ་ལོ་21ལ་བུད་མ་ཐག་པའི་བོད་ཀྱི་གཞོན་ནུ་ཞིག་དང་། ཞིང་པ་ཞོར་
ལས་པ་ཕལ་བའི་ཁྲོད་ཀྱི་ཕལ་བ་ཞིག་ཡིན། ཁོང་གིས་ཆུ་རྐའི་ནང་ལྷུང་བའི་རྒྱ་རིགས་
བྱིས་པ་ཞིག་སྐྱོབ་ཆེད་རང་གི་རིན་ཆེན་ཚེ་སྲོག་ཕངས་མེད་དུ་སྦྱིན་པ་རེད།
ད་ལོའི་ཟླ5པའི་ནང་བཀྲ་ཤིས་ལ་རྒྱུ་ལྷག་བྱུང་ནས་གཤག་བཅོས་བྱས་པས་ལུས་
ཕུང་སླར་སོས་པ་དེ་འདྲ་མི་བཟང་མོད། འོན་ཀྱང་བཀྲ་ཤིས་ཀྱིས་ཁྱིམ་ཚང་གི་དབུལ་
ཕོངས་རྣམ་པ་བསྒྱུར་ཆེད་དང་འདྲུད་འཐེན་འཁོར་ལོ་ཞིག་ཉོ་ཕྱིར། ཕ་མས་འགྲོ་མི་
དགོས་ཚུལ་ཇི་ལྟར་བཤད་ཀྱང་མ་ཁོགས་པར་སྡེ་བའི་ནང་གི་གསར་བུ་གཞན་དག་དང་
མཉམ་དུ་ཟླ6པའི་ཚེས15ཉིན་ཡུལ་མི་དང་ཁ་བྲལ་ཏེ་ཟི་ལིང་དུ་ཞོར་ལས་སུ་ཆས། དེ་
ནི་ཁོ་རང་ཕ་ཡུལ་དང་གཉེན་ཉེ་དང་སྤུན་ཟླ་སོགས་དང་གཏན་དུ་གྱེས་པ་ཁོས་ག་ལ་ཤེས།
ཁོ་ཚོ་ཟི་ལིང་དུ་སླེབས་རྗེས་ཐོག་མར་ཞོར་ལས་གཉེར་སའི་གནས་བཙལ་ཅིང་སྡོད་ས་
སོགས་བཀོད་སྒྲིག་བྱས། ཁོ་ཚོའི་ཁྲོད་ཀྱི་མི་ཁ་ཤས་ནི་ཐེངས་དང་པོར་ཟི་ལིང་དུ་ཡོང་བ་
ཡིན་པས་ཕྱི་རོལ་ཏུ་ཉུལ་འདོད་སྐྱེས། ཕྱི་དྲོའི་ཆུ་ཚོད5ཙམ་གྱི་སྟེང་དུ་ཁོ་ཚོ་ཞོར་ལས་
རྙེད་པའི་དགའ་སྣང་དང་ཕན་ཚུན་ལ་ཀུ་རེ་རྩེད་མོ་རྩེ་ཞོར་ཁང་དབྱང་གློག་འདོན་བཟོ་
གྲྭའི་ཆུ་ཀའི་འགྲམ་ངོགས་བརྒྱུད་སྐབས། བྱིས་པ་ཞིག་ཆུ་རྐའི་ནང་འཕག་འཚག་རྒྱག་
པ་མཐོང་བས་བཀྲ་ཤིས་ཀྱིས“མྱུར་དུ་བྱིས་པ་སྐྱོབ་རོགས”ཞེས་བཤད་མ་ཐག་ལྡིང་ཐེངས་
གཅིག་གིས་བྱིས་པའི་དྲང་ཐད་ནས་མར་ལྡིང་བ་དང་། དེ་དང་མཉམ་དུ་ཁོའི་རོགས་
232



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
པ་སྟོབས་ལྡན་དང་འཇིགས་མེད་གཉིས་ཀྱང་ཐེ་ཚོམ་སྤུ་ཙམ་ཡང་མེད་པར་ཆུ་ནང་དུ་
མཆོངས། རྐ་ཆུ་ནི་ཤིན་ཏུ་ཆེ་བས་ཁོ་རང་ཡུན་གྱིས་ཡུན་གྱིས་ཆུ་ནང་དུ་ནུབ། ཡིན་
ནའང་ཆུ་ནང་དུ་ནུབ་པའི་སྐད་ཅིག་མར་བཀྲ་ཤིས་ཀྱིས་ལག་ཟུང་གིས་བྱིས་པ་དེ་ཡར་
བཀྱགས་ཏེ་སྟོབས་ལྡན་གྱི་ལག་ཏུ་གཏད། བྱིས་པ་དེ་ཉེན་ཁ་ལས་ཡོངས་སུ་ཐར་ནའང་
བཀྲ་ཤིས་ནི་རྐ་ཆུའི་གཏིང་རིམ་དུ་ནུབ་སོང…
གསར་འགོད་པས་ཁོའི་འགྲོ་རོགས་སྟོབས་ལྡན་ལ་བཅར་འདྲི་བྱེད་དུས། ཁོས་ཧ་
ཅང་སྐྱོ་སྣང་དང་བཅས "ང་དང་འཇིགས་མེད་གཉིས་ཀྱིས་བྱིས་པ་དེ་ཆུ་ཁར་བཞག་ནས་
ཕྱིར་འཁོར་དུས་བཀྲ་ཤིས་ཀྱི་ལག་པ་གཡུག་གཡུག་ཙམ་བྱེད་པ་ལས་ཅི་ཡང་མཐོང་རྒྱུ་མི་
འདུག མྱུར་དུ་ཁོ་རང་སྐྱོབ་བསམ་དུས་ཆུ་གཏིང་བ་དང་རྙོག་པ་ཡིན་པས་སྐྱོབ་མ་ཐུབ་
ཅེས་བཤད་ཅིང་། གདོང་ལ་ནོངས་འགྱོད་དང་ཕངས་སེམས་ཤིག་སྐྱེས་འདུག རྣམ་པ་
དེ་དངོས་སུ་མཐོང་མཁན་རྒྱ་རིགས་བུད་མེད་ཝང་ཤང་ལན་ཡིད་འགུལ་ཐེབས་ཀྱིན“ཇི་
འདྲའི་ཕོ་གསར་ཡ་རབས་ཤིག དེ་འདྲའི་གཏིང་ཟབ་པའི་ཆུ་རྐའི་ནང་དུ་ཐེ་ཚོམ་ཅི་ཡང་
མེད་པར་མཆོངས་སོང་། ཁོའི་ན་ཚོད་དེ་འདྲ་ཆུང་། ཡིད་ཕངས་པ་ལ། ཡིད་ཕངས་པ་ལ་
ཞེས་ངག་ནས་ཟློ་བཞིན་མཆི་མ་ཤར་ཤུར་དུ་བཞུར་འོངས། །
ཟླ9པའི་ཚེས1ཉིན་གྱི་ཕྱི་དྲོ་གསར་འགོད་པས་དཔའ་བོ་བཀྲ་ཤིས་ཀྱི་འདས་རྐྱེན་
ལ་དམིགས་ནས་ཆེད་དུ་ཁོའི་ཕ་ཡུལ་དུ་བཅར་འདྲིར་ཕྱིན། བཀྲ་ཤིས་ཀྱི་ཕ་ཡུལ་ནི་ཆུ་
ནག་རྫོང་ལུང་དཀར་ཡུལ་ཚོ་ནས་སྤྱི་ལེ5ཙམ་ཕྱིན་ཚེ་ཆུ་བོ་ཞིག་བརྒལ་ནས་འགྲོ་དགོས།
ཆུ་བོ་ཆེ་རྒྱུ་མེད་ནའང་རླངས་འཁོར་མི་བུད་ལ་ཟམ་པའང་མེད་པས་ངེས་པར་དུ་ཆུ་ལ་
མི་བརྒལ་ཐབས་མེད་ཡིན། བཀྲ་ཤིས་དེ་སྔ་འཚོ་མྱོང་བའི་སྡེ་བ་དེའི་མིང་ལ་གྲོ་ཞིང་ཁ་
ཟེར་ཞིང་། སྡེ་བ་དེ་ནི་བོད་རིགས་རྐྱང་རྐྱང་གི་སྡེ་བ་ཞིག་ཡིན་ལ་དུད་ཁྱིམ23ལས་མེད།
གསར་འགོད་པ་ཁོའི་ཁྱིམ་ལ་སླེབས་དུས་ཕ་མ་གཉིས་ཟི་ལིང་དུ་བུད་སོང་ནའང་སྡེ་མི་
233



གཡུ་དྲུག་དཀར་དཔེ་ཚོགས།
རྣམས་དེར་འདུས་ནས་ཟང་ཟིང་ལང་ལོང་བྱེད་ཀྱིན་འདུག
ངས་ཁོའི་ཨ་ཁུ་ནོར་བུ་ལ་དེའི་སྐོར་གླེང་དུས། ཁོས“བཀྲ་ཤིས་ནི་བྱིས་པ་རིག་ཡག་
ཅིག་ཡིན། སློབ་སྦྱོང་ལ་ཧ་ཅང་བཟང་མོད། འོན་ཀྱང་ཁྱིམ་ཚང་ལ་དཀའ་ཁག་ཆེ་བས་
སློབ་ཆུང་ནས་མཐར་ཕྱིན་རྗེས་སློབ་མཚམས་བསྐྱུར་ནས་ཡུལ་དུ་ལས་ཀ་མི་ལས་ཐབས་
མེད་བྱུང”ཟེར། །
སྡེ་མི་རྣམས་ཀྱིས་གཅིག་ཁ་གཅིག་གིས་ཕྲོགས་ཏེ་གསར་འགོད་པར་བཀྲ་ཤིས་ཀྱི་
ཡ་རབས་སྤྱོད་བཟང་གི་མི་གཤིས་གླེང་མགོ་བརྩམས། ན་ནིང་དབྱར་ཁར་སྡེ་བའི་གྲམ་
པའི་ནང་ཆུ་ལོག་བྱུང་བས་ཁྱིམ་ཚང་ཞིག་གི་ལུག5ཆུས་ཁུར། བཀྲ་ཤིས་ཀྱིས་དེ་མཐོང་
ནས་ཐེ་ཚོམ་མེད་པར་ཆུ་ནང་དུ་ལྡིང་ཞིང་ལུག2སྐྱོབ་ཐབས་བྱས། ཡང་ཐེངས་མང་པོར་
སྡེ་བའི་ནང་གི་ཞིང་ལ་ཆུ་གཏོང་བའི་ལྕགས་སྦུག་ཆུ་ལོག་གིས་ཁུར་བ་ཆུ་ཁར་བླངས། ཁོ་
ཆུ་ལ་རྐྱལ་མི་ཤེས་ནའང་ཡར་འགྲོ་མར་འགྲོ་བྱེད་དུས་ཆུ་ལ་བརྒལ་དགོས་པ་དང་དེའི་
ཁར་སྤོབས་པ་ཅུང་ཆེ་བས་ཆུ་ལ་དེ་འདྲ་མི་སྐྲག སྡེ་བའི་ནང་གི་རྒན་པ་ཚོས་བཤད་རྒྱུར།
བཀྲ་ཤིས་ནི་ཁ་ལེན་ཚིག་རྩི་བྱེད་པའི་བྱིས་པ་ཡ་རབས་ཤིག་ཡིན། སུ་ཚང་ལ་རོགས་བྱ་
རྒྱུ་ཡོད་ན་ཁོ་དེ་ཚང་ལ་རང་འགུལ་གྱིས་ཐོན་ཡོང་། ང་ཚོ་ཚང་མར་ལས་ཀ་ཅི་ཞིག་ལས་
དགོས་ཀྱང་ཁོ་ལ་ཡིད་ཆེས་ཧ་ཅང་ཡོད།
གྲོ་ཞིང་ཁ་སྡེ་བའི་ཧྲེ་ཀྲང་ཕག་མོས་བཤད་རྒྱུར། བཀྲ་ཤིས་ནི་བྱིས་པ་ཡ་རབས་ཤིག་
ཡིན། སྡེ་མི་རྣམས་ཀྱིས་ཁོ་གློ་བུར་དུ་མེད་སོང་བ་གོ་རྗེས་སེམས་སྡུག་བྱེད་ཀྱིན་འདུག
ཡིན་ནའང་ཕྱོགས་ཆེ་ས་ནས་འདང་བརྒྱབ་ན་གཞན་གྱི་བྱིས་པ་ཞིག་བསྐྱབ་ཆེད་རང་
སྲོག་ཕུལ་བ་ནི་ང་ཚོ་སྡེ་བའི་གཟི་བརྗིད་ཅིག་ཀྱང་རེད།
བཀྲ་ཤིས་ཀྱི་ནུ་བོ་བསམ་འགྲུབ་ཀྱིས་གདོང་ལ་སྐྱོ་ཉམས་ཤིག་ཤར་ཏེ་ངེད་ཚང་ལ་
སྤུན་བཞི་ཡོད། ཁོ་ནི་ངའི་ཕུ་བོ་གཉིས་པ་ཡིན། ཕུ་བོ་དུས་རྒྱུན་དུ་ང་ལ་ཧ་ཅང་བཟང་།
234



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ཐུ
ཁོའི་ལག་ཏུ་སྒོར་མོ་རེ་གཉིས་ཙམ་ལས་མེད་ནའང་ང་ལ་ཀ་ར་དང་སྟབས་བདེ་ཐུག་པ་
སོགས་ཉོས་ཡོང་། ཁ་སང་ཁོ་དང་སྡེ་བའི་ནང་གི་གསར་བུ་ཚོ་མཉམ་དུ་ཟི་ལིང་ལ་ཞོར་
ལས་སུ་སོང་བ་རེད། སྒོར་མོ་ཁ་ཤས་བཙལ་རྗེས་ཕྱིར་ཡོང་ནས་འདྲུད་འཐེན་འཁོར་ལོ་
ཞིག་ཉོ་རྩིས་ཡོད། ཡིན་ནའང་ཕུ་བོ་ཁོ་རང ''ཞེས་མིད་པ་འཆུས་ཤིང་མིག་ཆུ་བཞུར་
ཏེ་བཤད་མཚམས་ཆད་སོང་།
བཀྲ་ཤིས་ཀྱི་ཁྱིམ་ནས་སྡེ་འདབས་ཀྱི་ཆུ་བོ་དེ་བརྒལ་ཅིང་ཀྱག་ཀྱོག་གི་རི་ལམ་ཞིག་
དེད་ནས་སོང་ཚེ། གྲོ་ཞིང་ཁ་སློབ་ཆུང་ནི་རི་སྐེད་ཀྱི་ངོས་ཅུང་སྙོམས་ས་ཞིག་ཏུ་ཆགས་
འདུག ཁོ་རང་སློབ་ཆུང་འགྲིམ་སྐབས་ཉིན་རྒྱུན་ལམ་འདི་བརྒྱུད་ནས་སློབ་གྲྭར་སོང་
ཞིང་ཁྱིམ་དུ་ལོག་པ་རེད།
རྒྱ་མཚོ་ནི་བཀྲ་ཤིས་སློབ་ཆུང་འགྲིམ་སྐབས་ཀྱི་འཛིན་གྲྭའི་ཀྲུའུ་རིན་ཡིན་ལ། ད་
ལྟ་སློབ་ཆུང་དེའི་སློབ་གཙོའི་འགན་འཁུར་འདུག བཀྲ་ཤིས་སློབ་ཆུང་འགྲིམ་སྐབས་ཀྱི་
གནས་ཚུལ་གླེང་དུས་ཁོས་བསམ་བློ་བག་ཙམ་བཏང་རྗེས་གསར་འགོད་པར་འདི་ལྟར་
གླེང་བྱུང་། 1992ལོའི་ཟླ9པར། ལོ7ལ་བུད་པའི་བཀྲ་ཤིས་སློབ་ཆུང་དུ་ཞུགས་པ་
རེད། ལམ་ཐག་རིང་བ་དང་ལམ་དེ་འདྲ་མི་བཟང་བས་ཁོ་རང་ཞོགས་པའི་ཆུ་ཚོད7སྟེང་
སློབ་གྲྭར་འགྲོ་དགོས་པ་དང་། མཚམས་རེར་ཆར་བབས་ནའང་ཁོས་ཐབས་བརྒྱ་ཇུས་སྟོང་
གིས་ཆུར་བརྒལ་ནས་སློབ་གྲྭར་ཡོང་བ་ལས་སློབ་བྱོལ་ཐེངས་གཅིག་ཀྱང་བྱས་མ་མྱོང་།
དོན་དག་ཅིག་ནི་དགེ་རྒན་རྒྱ་མཚོས་ནམ་ཡང་བརྗེད་ཀྱིན་མི་འདུག ''དེ་ནི་བཀྲ་ཤིས་
སློབ་ཆུང་གི་ལོ་རིམ་གཉིས་པའི་སྐབས་ཡིན། ཉིན་ཞིག་ཁོས་ལམ་བར་དུ་སྒོར་ཟུར3རྙེད་
པས། སློབ་གྲྭར་ཐོན་མ་ཐག་ང་ལ་སྤྲད”ཟེར། སྒོར་ཟུར 3ཡིན་ནའང་དཀའ་ཁག་ཆེ་བའི་
ཁྱིམ་ཚང་ཞིག་ལ་མཚོན་ན་དེའང་ཧ་ཅང་གལ་ཆེན་ཞིག་ཡིན། བཀྲ་ཤིས་ཀྱི་ཡ་རབས་
སྤྱོད་བཟང་གི་གཤིས་རྒྱུད་ནི་ཆུང་དུས་ནས་གོམས་པ་ཡིན་པས་དོན་ཆུང་དེས་ཀྱང་དགེ་
235



གཡུ་དྲུག་དཀར་དཔེ་ཚོགས།
རྒན་རྒྱ་མཚོ་ལ་བག་ཆགས་ཟབ་མོ་བཞག་པ་རེད།
བཀྲ་ཤིས་ཀྱི་སློབ་སྦྱོང་གི་གྲུབ་འབྲས་ཧ་ཅང་བཟང་། ལོ་རིམ་གཉིས་པའི་སྐབས་
སུ་ན་ཆུང་གདོང་ལེན་རུ་ཁག་ནང་ཞུགས་པ་དང་། ལོ་རིམ་གསུམ་པའི་སྐབས་ནས་
བཟུང“གསུམ་བཟང་སློབ་མར”བདམས། སློབ་གྲོགས་ནོར་བུ་མཚོ་དང་ཁོ་གཉིས་རུ་
ཁག་གཅིག་གི་ཡིན། དགུན་ཁར་ནོར་བུ་མཚོའི་རྐང་ལག་རྒྱུན་དུ་ཙག་གིས་ཕྱིད་དེ་འགྲོ་
མི་ཐུབ། བཀྲ་ཤིས་ཀྱིས་ཐེངས་མང་པོར་ནོར་བུ་མཚོ་ཁུར་ནས་སློབ་གྲྭར་ཡོང་བ་རེད།
1995ལོའི་དབྱར་ཁའི་ཉིན་ཞིག་ཆུ་ལོག་ཆེན་པོ་བྱུང་བས་སློབ་མ་ཞིག་གི་ལྷམ་ཆུ་ལོག་
གིས་ཁུར། སློབ་མ་དེས་ཆུ་ལོག་ནང་ཁུར་ནས་འགྲོ་བཞིན་པའི་རང་གི་ལྷམ་ལ་བལྟས་
ནས་ངུ་འབོད་བྱས་པར། བཀྲ་ཤིས་ཀྱིས་ཐབས་བརྒྱ་ཇུས་སྟོང་སྤྱད་དེ་ལྷམ་ཆུ་ཁར་ལེན་
ཐབས་བྱས། ཞིང་པའི་བྱིས་པ་ཞིག་ལ་མཚོན་ནས་བཤད་ན་ལྷམ་ཞིག་གི་རིན་ཐང་ནི་ང་
ཚོས་བློ་ཡུལ་དུ་ཤོང་དཀའ་བ་ཡིན། དགེ་རྒན་རྒྱ་མཚོའི་བག་ཆགས་ཁྲོད་བཀྲ་ཤིས་ནི་
ངལ་རྩོལ་ལ་དགའ་བ་དང་། སློབ་སྦྱོང་ལ་དགའ་བ། དགེ་རྒན་ལ་བརྩི་བཀུར་དང་སློབ་
གྲོགས་བར་མཐུན་སྒྲིལ་བྱེད་པའི་བྱིས་པ་ཡ་རབས་ཤིག་ཡིན།
བཀྲ་ཤིས་བུད་སོང་། ཡིན་ནའང་ཁོས་རང་སྲོག་དོར་ནས་གཞན་སྲོག་བསྐྱབས་པའི་
དཔའ་བོའི་བྱས་རྗེས་ནམ་ཡང་ང་ཚོའི་སེམས་ཁོང་དུ་གནས་ཤིང་། ཁོའི་ཡ་རབས་སྤྱོད་
བཟང་གིས་དེང་རབས་ན་གཞོན་གྱི་བདེན་མཐོང་དཔའ་སྐྱེད་དང་བླ་ན་མེད་པའི་སྙིང་
སྟོབས་མཚོན་པར་མ་ཟད། ཀྲུང་ཧྭ་མི་རིགས་ཀྱི་སྲོལ་རྒྱུན་སྤྱོད་བཟང་ཡང་མཚོན་པ་རེད།
འདི་ནི་དེང་རབས་ན་གཞོན་གྱིས་སློབ་སྦྱོང་བྱ་བའི་མིག་དཔེ་དང་། མི་རིགས་སོ་སོའི་
བར་ཁ་འབྲལ་ཐབས་མེད་པའི་དཔེ་མཚོན་གསོན་པོ་ཞིག་ཀྱང་རེད།
གོང་གི་རྒྱས་འཕྲིན་འདི《སྐར་ཆེན་ཚགས་པར》སྟེང་སྤེལ་བའི་རྗེས་སུ། བདག་
236



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
གི་སེམས་པ་ནི་འགལ་འདུའི་གཡང་དུ་ལྷུང་སོང་། གལ་ཏེ་ཕྱི་མའི་ཡུལ་ནས་བཀྲ་ཤིས་
ཀྱིས་བདག་གི་རྒྱས་འཕྲིན་འདི་མཐོང་ཐུབ་ཚེ། ཁོས་བདག་ལ་བསྟོད་པའི་མཐེ་བོང་སྒྲེང་
ངམ། ཡང་ན་དམོད་པའི་མཆིལ་ཞགས་འཕེན་སྲིད། དེ་ནི་འཇིག་རྟེན་མི་ཡུལ་དུ་འཚོ་
བའི་གང་ཟག་སུས་ཀྱང་མཁྱེན་ག་ལ་སྲིད། གང་ལྟར། བདག་གི་བྲིས་པའི་རྒྱས་འཕྲིན་
ལ་དགའ་རྟགས་རབས་དང་རིམ་པ་ཐོབ་པ་ནི་དོན་དངོས་ཡིན། ངས་དགའ་རྟགས་སུ་བྱིན་
པའི་སྒོར་མོས་ལྦུ་རག་ཧབ་ཀྱིས་འཐུང་ཐེངས་རེར་བཀྲ་ཤིས་ཞེས་པའི་སློབ་གྲོགས་དེ་ཡང་
ཡང་དྲན་འོངས།
ངས་ད་དུང་གསལ་བོར་དྲན་བཞིན་འདུག་སྟེ། ཟླ6པའི་ཚེས16ཉིན་གྱི་ཞོགས་པར།
ང་རང་གཞུང་འཁོར་དུ་བསྡད་དེ་ཕ་ཡུལ་གྲོ་ཞིང་ཁར་བཅར་འདྲིར་ཕྱིན་པ་ཡིན། ངའི་
འགྲོ་རོགས་ལ་ད་དུང་སྡེ་ཁག་གཞན་པའི་རྒྱ་རིགས་གསར་འགོད་པ་ཁ་ཤས་ཀྱང་ཡོད།
ལམ་དུ་ངས་བཀྲ་ཤིས་ཀྱི་ཨ་ཁུ་ནོར་བུ་ལ་ཁ་པར་བཏང་སྟེ། ཁྱིམ་དུ་དེང་རབས་ཀྱི་ཁྱིམ་
ཆས་གསར་བའམ་དངོས་པོ་རྩ་ཆེན་རེ་ཡོད་ཚེ་སྦས་ན་བཟང་། ཁྱིམ་ཚང་དབུལ་བོ་ཞིག་
གི་རྣམ་པར་བསྒྱུར་ན་སྒོར་མོ་མང་ཙམ་རེག་ཐུབ་ཀྱང་སྲིད”ཅེས་ཁོག་གཏམ་བཤད། ངའི་
སེམས་སུ་མི་ནི་ཤི་ཚར་བས་སྒོར་མོ་འགའ་རེ་ལོན་ན་ཡང་ཧ་ཅང་བཟང་སྙམ་པ་ཡིན།
གསར་འགྱུར་གྱི་ནུས་པ་ལ་ང་རང་ཡིད་ཆེས་ཤིན་ཏུ་ཡོད་དེ། བཟང་བོ་ཞིག་ངན་པར་
བསྒྱུར་འདོད་ན་སླ་མོ་ཡིན་ལ། ངན་པ་ཞིག་བཟང་བོར་བསྒྱུར་འདོད་ནའང་སླ་མོ་ཡིན།
ང་ཚོ་སྡེ་འདབས་ཀྱི་གྲམ་ཆུ་བརྒལ་ནས་བཀྲ་ཤིས་ཚང་གི་སྒོ་ཁར་སླེབས་དུས་མི་
མང་པོ་དེར་རུབ་འདུག་ལ། བཀྲ་ཤིས་ཀྱི་ཕ་མ་གཉིས་ཀ་སྔོན་དགོང་མོར་ཟི་ལིང་དུ་
བེམ་པོ་བདག་བྱེད་དུ་སོང་ཟིན་པས། ཁོ་ཚང་དུ་ཁྱིམ་བདག་གི་ཚབ་ཏུ་ཨ་ཁུ་ནོར་བུ་
བསྡད་འདུག ནམ་རྒྱུན་ཕ་ཡུལ་དུ་ལོག་ཐེངས་རེར་ཁོ་ཚང་གི་སྒོ་ཁར་མཐོང་ཐུབ་པའི་
237



གཡུ་དྲུག་དཀར་དཔེ་ཚོགས།
འདྲུད་འཐེན་འཁོར་ལོ་ཆག་པོ་དེ་ཡང་མི་མཐོང་ལ། ཁྱིམ་དུ་དངོས་གནས་འགྲོ་འཆག་
ཉལ་འདུག་ལ་མཁོ་བའི་དངོས་པོ་ཙག་ཙག་དག་ལས་གཞན་རྣམས་སྔར་ནས་སྦས་ཟིན།
གསར་འགོད་པ་ཚོས་བཅར་འདྲི་བྱེད་དུས་ཨ་ཁུ་ནོར་བུས་མེད་མུག་འདོན་ཐུབ་ཐུབ་བྱེད་
ཅིང་། ངས་ཀྱང་ལོ་ཙཱ་བྱེད་དུས་གཅིག་ཁར་གཉིས་བསྣན་ནས་ཁོ་ཚང་གི་དཀའ་ཁག་གི་
གནས་བབ་ཚབས་ཆེན་དུ་བསྒྱུར་ཅི་ཐུབ་བྱས་པ་ཡིན། །
ད་ལྟ་ཕྱིར་ལྟ་བྱེད་དུས། ངས་སློབ་གྲོགས་བཀྲ་ཤིས་དང་གོང་གི་རང་གིས་རྒྱས་འཕྲིན་
དུ་བྲིས་པའི་ཡ་རབས་སྤྱོད་བཟང་གི་དཔའ་བོ་བཀྲ་ཤིས་གཉིས་ཀྱི་བར་ལ་མཚུངས་རྟགས་
ཅིས་ཀྱང་བརྒྱག་ཐབས་བྲལ། བཀྲ་ཤིས་གཉིས་ཀྱི་བར་ནས་ང་རང་ཧད་དེ་ཡུན་རིང་ལུས།
དོན་དམ་དུ་བཀྲ་ཤིས་ནི་དཔའ་བོ་ཞིག་ཡིན་ནམ། བཀྲ་ཤིས་ནི་དཔའ་བོ་ཡིན་མི་སྲིད།
ངས་བཀྲ་ཤིས་ལ་དཔའ་བོ་ཞེས་པའི་བདེན་ཁ་རྩེ་ནས་སྟེར་མི་འདོད། ཨ—ང་འདིས་ཅི་
ཟེར། བཀྲ་ཤིས་ནི་དཔའ་བོ་ཡིན། བཀྲ་ཤིས་ནི་དཔའ་བོ་ལོས་ཡིན། བཀྲ་ཤིས་ཀྱི་དཔའ་
བོའི་མཛད་རྗེས་ལ་ཞིང་ཆེན་རིམ་པའི་མགོ་ཁྲིད་དག་གིས་ཀྱང་སློབ་སྦྱོང་བྱེད་བཞིན་པ་
མ་ཡིན་ནམ།
སྐབས་དེར་ངས་བཀྲ་ཤིས་ཀྱི་གཏམ་རྒྱུད་གཞན་ཞིག་དྲན་བྱུང་། དེ་ནི་ང་རང་ལོ་
རིམ་བཞི་པའི་སྐབས་ཡིན། ང་ནི་ང་ཚོའི་འཛིན་གྲྭའི་ནང་ལོ་ན་ཆེས་ཆུང་ཞིང་གཟུགས་
བོངས་ཀྱང་ཤིན་ཏུ་ཆུང་། དེ་བས་འཛིན་གྲྭའི་སློབ་གྲོགས་ཕོ་མོ་ཀུན་གྱིས་ང་ནི་གླ་པ་ལྟར་
བཀོལ་ཞིང་། རྒྱུན་དུ་བརྙས་བཅོས་ཅི་འདོད་དུ་བྱེད། དེ་འདྲ་ཡིན་ཡང་ང་རང་ཁོ་ཚོར་
སྐྲག་ནས་སྐད་ཆ་ཚིག་གཅིག་ཀྱང་བཤད་མ་ཕོད། ཉིན་ཞིག་འཇིགས་མེད་ཀྱིས་བདག་
གི་དཔེ་ཆའི་སྟེང་དུ་སྣག་ཚ་བླུགས་ནས་དཔེ་ཆ་ནི་ནག་པོ་ནག་རྐྱང་དུ་བསྒྱུར་པས། ང་
རང་ངུ་བཞིན་དུ་འཇིགས་མེད་ལ“ཁྱོད་ཀྱིས་ངའི་དཔེ་ཆའི་སྟེང་དུ་སྣག་ཚ་བྱུགས་པས་
238



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
ངས་དགེ་རྒན་ལ་གཏུག་བཤེར་བྱ་རྒྱུ་ཡིན”ཞེས་བཤད་པ་ན། ཁོས་ངའི་དཔེ་ཆའི་སྟེང་
དུ་སྣག་ཚ་བྱུགས་པ་མིན་པར་ངས་ཁོའི་དཔེ་ཆའི་སྟེང་དུ་སྣག་ཚ་བླུགས་པ་དང་འདྲ་
བར་འཇིགས་མེད་སྤོ་མཛོ་འདྲ་བ་ཞིག་ལངས་ཏེ། "སྐྱག་ཕྲུག་ཁྱོད་ཀྱིས་ཅི་ཟེར”ཞེས་
ང་ལ་ཁུ་ཚུར་སྟོན་བཞིན”ཁྱོད་ལ་ལྔ་སྐྲངས་དྲུག་འབུར་དགོས་སམ་”ཟེར། ངས་མུ་མཐུད་
དུ་འཇིགས་མེད་ལ་ཅི་ཡང་ཟེར་མ་ཕོད་པར་ངུ་བཞིན་སྡོད་སྐབས། བཀྲ་ཤིས་ཡོང་ནས་
འཇིགས་མེད་ཀྱི་ཐོང་གར་འཇུས་ཏེ“འཇིགས་མེད་ཁ་རྐོ་ཁྱོད་ཀྱིས་ཅི་ཟེར། མི་ལ་བརྙས་
བཅོས་བྱེད་ནའང་དེ་འདྲའི་བརྙས་བཅོས་བྱེད་སྲོལ་ཞིག་ཡོད་དམ། ཁྱོད་ཀྱིས་ཉི་མར་ལྔ་
སྐྲངས་དྲུག་འབུར་མ་བྱིན་གོང་ངས་ཁྱོད་ལ་ལྔ་སྐྲངས་དྲུག་འབུར་སྟེར་”ཞེས་བཤད་པ་ན།
ང་འཇིགས་མེད་ལ་སྐྲག་པ་བཞིན་འཇིགས་མེད་ནི་བཀྲ་ཤིས་ལ་སྐྲག་ནས”བཀྲ་ཤིས་ལོ་ལོ།
བཀྲ་ཤིས་ལོ་ལོ་ཞེས་ལག་པས་མ་ནེ་འཐེན་ཞོར་ཞུ་བ་བྱེད། ཁོས་མུ་མཐུད་དུ“ལྔ་སྐྲངས་
དྲུག་འབུར་མི་དགོས་ན། རང་གི་དཔེ་ཆ་ཉི་མར་སྟེར་རོགས” ཟེར། བཀྲ་ཤིས་ཀྱི་སྐད་ཆ་
དེ་གོ་བས་ང་ནི་དགའ་སྟེ་ཅི་ཞིག་བྱ་དགོས་པའང་མི་ཤེས་པར་གྱུར། ད་ལྟ་ཕྱིར་འདང་
བརྒྱབ་ཀྱང་ང་རང་དེ་འདྲ་ཞིག་ད་རག་བར་དུ་དགའ་མ་མྱོང་བ་འདྲ། རྗེས་སུ་ང་རང་
རིམ་པ་བཞིན་སློབ་གྲྭར་འགྲིམས་པས། བཀྲ་ཤིས་ལ་འབྲེལ་འདྲིས་བྱེད་པའི་གོ་སྐབས་
ཆེར་མ་བྱུང༌།
ཕྱིར་དྲན་གྱི་མཚམས་དེར་སླེབས་དུས། ངའི་སེམས་པར་བཀྲ་ཤིས་ནི་དངོས་གནས་
དཔའ་བོ་ཞིག་ཡིན་སྣང་སྐྱེས་ཤིང་། ཁ་ནས་ཚམ་ཚོམ་མེད་པར “དཔའ་བོ་བཀྲ་ཤིས་ལ་
སློབ་སྦྱོང་བྱེད” ཅེས་ཤོར་སོང་།
ན་ནིང་ལོ་སར་སྐབས་སུ་ང་རང་ཕ་ཡུལ་དུ་ལོག་ཅིང་། རྒྱ་ལོ་ཚེས་གཉིས་ཉིན་གྱི་
ཞོགས་པར་དགེ་རྒན་རྒྱ་མཚོ་ལ་ལོ་སར་འཚམ་འདྲིར་ཕྱིན་པ་ཡིན། དགེ་རྒན་རྒྱ་མཚོ་ནི་
239



གཡུ་དྲུག་དཀར་དཔེ་ཚོགས།
དགའ་སྟེ་ ཤོག ཤོག ནང་དུ་ཤོག"ཅེས་ང་རང་ཁོ་ཚང་གི་འགྲུལ་ཁང་དུ་དྲངས། ཁོས་
ང་རང་ཚ་ཐབ་སྟེང་འབུད་དུ་བཅུག་རྗེས་བྱ་བའི་སྐོར་གྱི་གནས་ཚུལ་དྲིས་ཤིང་། “ད་དུང་
དགེ་རྒན་བརྗེད་མེད་པ་ནི་ཁྱོད་གཅིག་པུ་རེད། ཡ་ཇ་ཐུངས” ཞེས་བཤད་ཞོར་ལུག་གི་
ཚང་ར་ཞིག་བདག་གི་ལག་ཏུ་གཏད། ངས་ཀྱང་ཅི་མི་སྙམ་པར་ཤ་ཟ་བཞིན་དགེ་རྒན་རྒྱ་
མཚོ་ལ་ཡར་མར་གྱི་ཁ་བརྡ་བྱས། ངེད་གཉིས་ཀྱིས་ཁ་བརྡ་བྱེད་ཀྱིན་བྱེད་ཀྱིན་གླེང་གཞི་
ངང་ངམ་ཤུགས་ཀྱིས་བཀྲ་ཤིས་ཀྱི་སྟེང་དུ་བབས་བྱུང་། །
"བཀྲ་ཤིས་ཀྱིས་ནོར་བུ་མཚོ་ཁུར་ནས་སློབ་གྲྭར་ཡོང་བ་རེད་ཅེས་པ་དེ་བདེན་ནམ།”
“རྫུན་ཡིན།”
"དེས་ན་བཀྲ་ཤིས་ཀྱིས་སྒོར་ཟུར་གསུམ་རྙེད་ནས་ཁྱོད་ལ་བྱིན་ཟེར་བ་བདེན་ནམ།”
“རྫུན་ཡིན།
"བཀྲ་ཤིས་ཀྱིས་སློབ་གྲོགས་ཤིག་གི་ལྷམ་ཆུས་ཁུར་བ་ཆུ་ཁར་བླངས་ཟེར་བ་བདེན་
ནམ།”
དགེ་རྒན་རྒྱ་མཚོ་དགོད་ཀྱིན“དེ་ཡང་རྫུན་ཡིན།”ཟེར།
ཨ……...."
དགེ་རྒན་རྒྱ་མཚོས་ང་རང་ཧ་ལས་པའི་ཉམས་ལ་བལྟས་ནས“ཡོད་ཚད་རྫོང་སློབ་
གསོ་ཅུས་ཀྱི་ཝང་ཅུས་ཀྲང་གི་བཀའ་ལྟར་རྫུན་གཏམ་པ་ཡིན”ཟེར།
རྗེས་སུ་ང་རང་སྟོབས་ལྡན་ལ་འཕྲད་དུས་ངས་ཁོ་ལ་བཀྲ་ཤིས་ཀྱི་གནས་ཚུལ་དྲིས་པ་
ཡིན། །
སྟོབས་ལྡན་གྱིས་ང་ལ་གཤམ་གྱི་སྐད་ཆ་འདི་བཤད་བྱུང་།
ཤི་བོའི་བླ་བསྒུལ་བ་མིན་མོད། ཉིན་དེར་འཇིགས་མེད་དང་བཀྲ་ཤིས་སོགས་ང་ཚོ་
གློག་འདོན་བཟོ་གྲྭ་དེ་བརྒྱུད་ནས་འགྲོ་སྐབས། བྱིས་པ་ཞིག་ཆུ་ནང་དུ་ལྷུང་ནས་འཕག་
24O



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
་
འཚག་རྒྱག་གིན་འདུག སྐབས་དེར་ངས་འཇིགས་མེད་དང་བཀྲ་ཤིས་གཉིས་ལ་ང་ཚོ་ཆུ་
ནང་དུ་ལྡིང་ནས་བྱིས་པ་དེ་སྐྱོབ་པའི་གྲོས་གཞི་བཏོན་པ་ན། འཇིགས་མེད་ཀྱིས་ཅི་ཡང་
མི་ཟེར་མོད། བཀྲ་ཤིས་ཀྱིས“སྐྱོབ་འདོད་ན་རང་གིས་སྐྱོབ། ངས་བསྐྱབ་མི་ཐུབ”ཟེར།
སྐབས་དེར་བྱིས་པ་དེས་ང་ཚོ་མཐོང་བས“སྲོག་སྐྱོབ་རོགས། སྲོག་སྐྱོབ་རོགས”ཞེས་ངུ་
འབོད་བྱེད་ཀྱིན་འདུག ངས་ཁོ་གཉིས་ལ་མུ་མཐུད་དུ་ཅི་ཡང་མ་བཤད་པར་ཐད་ཀར་
ཆུ་ནང་དུ་ལྡིང་བ་ཡིན། ང་ཡང་བཟང་ན་ངན་ན་དཀོན་མཆོག་གསུམ་ལ་དད་པ་བྱེད་
མཁན་ཞིག་ཡིན། བལྟས་བལྟས་ལ་བྱིས་པ་དེ་ཤི་རུ་འཇུག་མི་འདོད། ང་ཆུ་ནང་དུ་ལྡིང་
བ་མཐོང་བས་འཇིགས་མེད་དང་བཀྲ་ཤིས་གཉིས་ཀ་ཡང་ཚམ་ཚོམ་མེད་པར་ལྡིང་བྱུང་།
ཡིན་ཡང་བྱིས་པ་ནི་ངས་བསྐྱབས་པ་ཡིན། ཁྱོད་ཀྱིས་རིག་ཡོད་པ་དེ་རེད། ཆུ་རྐ་དེ་ནི་
ཤིན་ཏུ་གཏིང་། བཀྲ་ཤིས་ལྡིང་ཐེངས་གཅིག་གིས་ཆུ་ནང་དུ་ནུབ་སོང་། ཁོས་ཐ་ན་བྱིས་
པའི་ལག་མགོར་རེག་ཙམ་ཡང་བྱ་མ་ཐུབ། འཇིགས་མེད་དང་ངེད་གཉིས་ཀྱིས་བྱིས་པ་
ཆུ་ཁར་བླངས་ནས་ཁ་ཕྱིར་འཁོར་དུས། བཀྲ་ཤིས་ཆུ་ཁར་གཡེང་ཙམ་བྱས་ནའང་སླར་
ཡང་ཆུ་ནང་དུ་ཐིམ་སོང་། ང་སླར་ཡང་ཆུ་ལ་རྐྱལ་ནས་བཀྲ་ཤིས་བསྐྱབ་ཏུ་འགྲོ་དུས།
བཀྲ་ཤིས་ཆུས་ཁུར་ཟིན་པ་འདྲ། ངས་ཡར་མར་དུ་བལྟས་ཀྱང་། ཆུ་རྙོག་པ་ཡིན་པས་ཅི་
ཡང་མཐོང་མི་ཐུབ། སྐབས་དེར་མི་མང་པོ་ཆུ་ཁར་རུབ་འདུག ངས་མི་ཚོགས་ལ་ཕྱོགས་
ནས“བཀྲ་ཤིས་སྐྱོབ་རོགས”ཞེས་སྐད་ལ་བརྒྱབ་ནས་བོས་ཀྱང་། མི་རྣམས་ཀྱིས་རིག་རིག་
ངང་ཆུ་ནང་དུ་ལྟ་བ་ལས་ཆུ་ནང་དུ་ལྡིང་ནས་བཀྲ་ཤིས་སྐྱོབ་མཁན་གཅིག་ཀྱང་མི་འདུག
ང་ནི་ཐབས་ཟད་དེ་ངུ་འབོད་བྱེད་ཀྱིནཨ་མྱེས་ཡུལ་ལྷ་ཞེས་བོས་ཀྱང་། ཨ་མྱེས་ཡུལ་
ལྷས་ཀྱང་བཀྲ་ཤིས་སྐྱོབ་མ་ཐུབ། རྗེས་སུ་མེ་གསོད་རུ་ཁག་གི་དམག་ཡོང་ནས་བཀྲ་ཤིས་
ཀྱི་བེམ་པོ་ཆུ་ཁར་བླངས་པ་རེད། ང་ནི་སྐྲག་སྟེ་བཀྲ་ཤིས་ཀྱི་ངོ་ལ་ལྟ་ཡག་ཅིག་ཀྱང་བྱ་མ་
ཐུབ.….
241



གཡུ་དྲུག་དཀར་དཔེ་ཚོགས།
རྗེས་སུ་རྒྱལ་ཁབ་ཀྱིས་བཀྲ་ཤིས་ནི་དཔའ་བོ་ཡིན་ཞེས་བསྒྲགས་ཤིང་། ཁོ་ཚང་ལ་
སྒོར་མོ་མང་པོ་བྱིན་པ་རེད། ང་ལ་སྐར་ལི་གང་ཡང་མ་བྱིན། སྒོར་མོ་མ་བྱིན་ན་མ་བྱིན། །
བྱིས་པ་དེ་ངས་བསྐྱབས་ཀྱང་ཁོ་ཚོས་བཀྲ་ཤིས་ཀྱིས་བསྐྱབས་པ་རེད་ཅེས་སྒྲོག་པ་ལས་
ངའི་མིང་ཙམ་ཡང་མ་གླེང༌། ད་དུང་གོང་རིམ་ནས་ང་ལ་རྫུན་ལུང་བ་གང་བསྒྲིག་ཏུ་
བཅུག གནས་ཚུལ་ངོ་མ་བཤད་ན་དེ་འདྲ་རེད། ཡ། ད་ཆོག་གི ལོ་སར་གྱི་སྐབས་ལ་
དེ་དག་གླེང་ནས་ཅི་བྱེད།
སྟོབས་ལྡན་གྱིས་གོང་གི་སྐད་ཆ་དེ་དབུགས་ཐེངས་གཅིག་གིས་བཤད་ཚར་རྗེས།
ངའི་སེམས་པ་ཡང་བསྐྱར་འགལ་འདུའི་ཕུང་བོ་ཞིག་ཏུ་གྱུར། སྟོབས་ལྡན་གྱིས་བདེན་
ཅོག་ཅོག་གིས་སྐད་ཆ་བཤད་བཞིན་པའི་གདོང་གི་རྣམ་འགྱུར་ལ་བལྟས་ནས། བདག་གི་
དྲན་པ་བསམ་གཞིག་གི་གཡང་ལ་ལྕེབས་སོང་། །
ཕྱི་ཉིན་ངས་དོན་དག་དེ་བདེན་མིན་བརྡར་ཤ་ཞིག་གཅོད་ཆེད་འཇིགས་མེད་ཚང་
དུ་གནས་ཚུལ་རྒྱུས་ལོན་བྱེད་དུ་སོང་བ་ཡིན། ངས་འཇིགས་མེད་ལ་བཀྲ་ཤིས་ཀྱི་སྐོར་
དྲིས་པ་ན་ཁོའི་གདོང་ལ་རྣམ་རིག་ཅིག་རྒྱས་ཤིང་། སྟོབས་ལྡན་གྱིས་བཤད་པའི་གནས་
ཚུལ་དང་མི་འདྲ་བའི་གནས་ཚུལ་གཞན་ཞིག་འདི་ལྟར་གླེང་བྱུང༌། །
..….ཉིན་དེར་ང་ཚོ་གློག་འདོན་བཟོ་གྲྭ་དེ་བརྒྱུད་ནས་འགྲོ་སྐབས་བྱིས་པ་ཞིག་གིས་
ཆུ་རྐའི་ནང་དུ་སྲོག་སྐྱོབ་རོགས། སྲོག་སྐྱོབ་རོགས་ཞེས་ངུ་འབོད་བྱེད་ཀྱིན་འདུག རྣམ་
པ་དེ་མཐོང་བས་ངས་སྟོབས་ལྡན་དང་བཀྲ་ཤིས་གཉིས་ལ “བྱིས་པ་ཞིག་ཆུ་ནང་དུ་ལྷུང་
འདུག ང་ཚོ་བྱིས་པ་ཀན་སྐྱོབ་ཏུ་འགྲོ་ཡ”ཞེས་བཤད་པ་ན། སྟོབས་ལྡན་དང་བཀྲ་ཤིས་
གཉིས་ཀྱིས“བྱིས་པ་ཀན་བསྐྱབས་ནས་ང་ཚོ་ཆུས་ཁུར་སོང་ན་ཅི་བྱ། ཁྱོད་ཆུ་ལ་མི་སྐྲག་
ན་ངེད་གཉིས་ཆུ་ལ་སྐྲག བསྐྱབ་འདོད་ན་རང་གིས་སྐྱོབ”ཟེར། ཁྱི་སྐྱག་ཟེར་བ་ནི་དངོས་
གནས་ཁོ་གཉིས་རེད། བྱིས་པ་དེ་བལྟས་བལྟས་ལ་ཆུ་ནང་དུ་ཐིམ་བཞིན་འདུག སྐབས་
242



སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
དེར་ང་རང་ལྡིང་ཐེངས་གཅིག་གིས་བྱིས་པའི་དྲང་ཐད་དུ་ལྡིང་ཞིང་། ལག་པ་ཕར་གཡུག་
ཚུར་གཡུག་བྱས་པ་ན་སྟབས་ལེགས་པ་ཞིག་ལ་བྱིས་པའི་ལག་པ་ལག་ཏུ་ཟིན་བྱུང༌།
ངས་སྐྲག་མ་དངངས་ཀྱིས་ཤུགས་ཀྱིས་འཐེན་པ་ན་ཆུ་ནང་དུ་ནུབ་ལ་ཉེ་བའི་བྱིས་པ་དེ་ཆུ་
ཁར་འཐེན་བྱུང༌། སྐབས་དེར་སྟོབས་ལྡན་ཡང་ཆུ་རྐའི་ནང་དུ་ལྡིང་འདུག ཁོའི་ལག་པ་
ཚུར་བསྲིངས་པས་ང་རང་ཁོའི་ལག་མགོར་འཇུས་ཤིང་བྱིས་པ་དེ་རྗེས་སུ་འཐེན་པ་ཡིན།
ངེད་གཉིས་ཆུ་ཁར་བུད་རྗེས་ངས་སྟོབས་ལྡན་ལ“བཀྲ་ཤིས་གང་དུ་བུད་སོང”ཞེས་དྲིས་པ་
ན། སྟོབས་ལྡན་ནི་གློ་བུར་དུ་སད་པ་བཞིན། ''བཀྲ་ཤིས། བཀྲ་ཤིས། བཀྲ་ཤིས་ཀྱང་ཆུ་
ནང་དུ་ལྡིང་སོང་བ་དང་འདྲ་ཟེར། ངེད་གཉིས་ཀྱིས་ཆུ་ནང་དུ་བལྟས་ནས་བཙལ་བ་ན་
བཀྲ་ཤིས་ནི་སྔར་ནས་ཆུ་ནང་དུ་ནུབ་ཟིན་པ་འདྲ། ང་དང་སྟོབས་ལྡན་གཉིས་སླར་ཡང་
ཆུ་ནང་དུ་ལྡིང་ནས་བཀྲ་ཤིས་བཙལ་བ་ཡིན། ཡིན་ཡང་བཀྲ་ཤིས་ཀྱི་གྲིབ་མ་ཙམ་ཡང་
མི་རྙེད། དེ་དུས་བཀྲ་ཤིས་ཆུ་ནང་དུ་ནུབ་ཟིན་པ་ཁོ་ཐག་རེད། ཆུ་རྙོག་པ་ཡིན་པའི་ཁར་
ཧ་ཅང་གཏིང་བས་ང་དང་སྟོབས་ལྡན་གཉིས་ཀྱང་ཅི་བྱ་གཏོལ་མེད་དུ་ལུས། དེ་དུས་མི་
མང་པོ་ཆུ་རྐའི་ཁར་རུབ་འདུག རྗེས་སུ་མེ་གསོད་རུ་ཁག་གི་དམག་ཡོང་ནས་བཀྲ་ཤིས་
ཀྱི་བེམ་པོ་ཆུ་ཁར་བླངས་པ་རེད། རྒྱལ་ཁབ་ཀྱིས་ད་དུང་ངས་བསྐྱབས་པའི་བྱིས་པ་དེ་
བཀྲ་ཤིས་ཀྱིས་བསྐྱབས་པ་རེད་ཅེས་བསྒྲགས་ཤིང་། བཀྲ་ཤིས་ནི་དཔའ་བོ་རེད་ཟེར། ད་
དུང་ཁོ་ཚང་ལ་སྒོར་མོ་མང་པོ་བྱིན་ནས་སེམས་གསོ་བྱས་པ་རེད། དེ་ནི་ཇི་ལྟར་བསྒྲགས་
ན་བསྒྲགས། མིང་སྐམ་པོ་ཙམ་གྱིས་ཅི་བྱེད། ཡིན་ནའང་ང་ལ་སྒོར་རྡོག་ཁ་ཤས་ཅིས་ཀྱང་
འབབ་བ། ཡ། ཁྱོད་ནི་རིག་གནས་པ་རེད། ཁྱོད་ཀྱིས་དྲང་མོར་ཤོད་དང་། དཔའ་བོ་ནི་
ང་རེད་དམ་བཀྲ་ཤིས་རེད། །
སུ་ཡིན་ནམ། སྟོབས་ལྡན་དང་འཇིགས་མེད། བཀྲ་ཤིས་གསུམ་པོ་རེས་མོས་སུ་ངའི་ཀླད་
243



གཡུ་དྲུག་དཀར་དཔེ་ཚོགས
པའི་ནང་དུ་འཁོར་ནའང་། དོན་དུ་དཔའ་བོ་སུ་ཡིན་པ་ངས་ཀྱང་ལན་འདེབས་མི་ཤེས།
གང་ལྟར། བཀྲ་ཤིས་ཤི་སོང་།
གྲོ་ཞིང་ཁའི་དཔའ་བོ་བཀྲ་ཤིས་ཤི་སོང་།
དཔའ་བོ་བཀྲ་ཤིས་ཤི་སོང་བའི་དོན་དག་དེ2010ལོའི་གསར་འགྱུར་གལ་ཆེན་
ཞིག་ཏུ་བརྩིས་ཤིང་། ཞིང་ཆེན་གོང་འོག་ཏུ་དོ་སྣང་ཆེན་པོ་བྱས་ཏེ་དཔའ་བོ་བཀྲ་ཤིས་
ལ་སློབ་སྦྱོང་བྱ་དགོས”དང་། “བདེན་མཐོང་དཔའ་སྐྱེད་ཀྱི་དཔའ་བོ་བཀྲ་ཤིས་ནི་དུས་
རབས་གསར་བའི་ན་གཞོན་གྱི་མིག་དཔེ་ཡིན།" "བཀྲ་ཤིས་ནི་ནམ་ཡང་གུང་ཁྲན་ཏང་
གི་བུ་ཕྲུག་བཟང་བོ་ཡིན”ཞེས་ཁ་གཡང་སྣ་ཚོགས་ཆུ་འབབ་ཀྱི་དབྱངས་ལྟར་སྒྲོག་བཞིན་
འདུག་ལ། ''བདེན་མཐོང་དཔའ་བསྐྱེད་ཀྱི་དཔའ་བོ་”དང༌། ''མི་རིགས་མཐུན་སྒྲིལ་གྱི་
སྔོན་ཐོན་མི་སྣ“སོགས་མཚན་སྙན་ཡང་རྣམ་པ་སྣ་ཚོགས་ཤིག་གནང་བ་རེད།
རྗེས་སུ་སྲིད་གཞུང་གིས་ད་དུང་དཔའ་བོར་དྲིན་ལན་གཟོ་ཆེད་གྲོ་ཞིང་ཁའི་
འདབས་སུ་ཨར་འདམ་གྱི་ཟམ་ཆེན་ཞིག་འཕངས་བྱུང་ལ། ཟམ་པ་དེའི་འགྲམ་དུ་ད་དུང་
དཔའ་བོའི་ཟམ་པ”ཞེས་ཡིག་འབྲུ་བཞི་བྲིས་ཡོད་པའི་རྡོ་རིང་ཞིག་ཀྱང་བསླངས་བྱུང༌།
ཟམ་པ་དེ་འཕངས་པས་གྲོ་ཞིང་ཁའི་སྡེ་མི་རྣམས་ལ་དངོས་གནས་སྟབས་བདེ་ཆེན་པོ་
བཟོས། གྲོ་ཞིང་ཁའི་སྡེ་མི་རྣམས་དཔའ་བོའི་ཟམ་པའི་སྟེང་ནས་ཡར་འགྲོ་མར་ཡོང་བྱེད་
ཀྱིན་འདུག་ལ། བདག་ཀྱང་དཔའ་བོའི་ཟམ་པ་བརྒྱུད་ནས་ཕ་ཡུལ་དུ་ཐེངས་མང་སོང་
མྱོང་། དཔའ་བོའི་ཟམ་པ་བརྒྱུད་ནས་འགྲོ་ཐེངས་རེར་ངའི་ཡིད་ལ་བཀྲ་ཤིས་ཟེར་བའི་
སློབ་གྲོགས་དེ་ཡང་ཡང་འཁོར་འོངས…
244



གཡུ་དྲུག་དཀར་དཔེ་ཚོགས། །
སྒོ་མེ་ཚེ་རིང་བཀྲ་ཤིས་ཀྱི་སྒྲུང་ཐུང་ཕྱོགས་བསྒྲིགས།
སྒོ་མེ་ཚེ་རིང་བཀྲ་ཤིས་ཀྱིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་།
སྡོད་གནས། མཚོ་སྔོན་ཞིང་ཆེན་ཟི་ལིང་གྲོང་ཁྱེར་ཐུན་རིན་ལམ་སྒོ་ཨང 1()པ། (81 (01)(01)
འགྲེམས་སྤེལ་ཁ་པར། /()971- (6123221 འདྲི་རྩད་ཁ་པར། /()971-6138933
E-mail/qhmzcbs@sohu.com དྲ་གནས། WWW.qhnzcbs.com
——
—-----
ཇུས་འགོད་དང་གཙོ་སྒྲིག་པ།
རྩོམ་སྒྲིག་འགན་འཁུར་པ།
མདུན་ཤོག་ཇུས་འགོད་པ།
དཔར་སྐྲུན་འགན་ལེན་པ།
བསོད་ལོ།
འབྲུག་འབུམ་རྒྱལ།
ཧུའུ་ལིན།
ཡིའུ་ཆིའུ་ཧྭ།
འགྲེམས་སྤེལ། མཚོ་སྔོན་མི་རིགས་དཔེ་སྐྲུན་ཁང་པར་སྐྲུན་འགྲེམས་སྤེལ་དུ་འུ། །
བརྒྱུད་འཚོང་། ཞིན་ཧྭ་དཔེ་ཁང་།
པར་འདེབས། མཚོ་སྔོན་ཟི་ལིང་པར་ཁང་།
དེབ་ཚད། 72༥)nmmx1(༡)( )rni11 1/15 ཡིག་གྲངས། ཁྲི །(）
དཔར་ཤོག 15.75
དཔར་གྲངས། 1-2 ()( )( )
པར་གཞི། 2016ལོའི་ཟླ 1( )པ ར ་པ ར ་གཞི་དང་ངོ་བསྒྲིགས།
དཔར་ཐེངས། 2()1(6ལོའི་ཟླ 1 ()པར་དཔར་ཐེངས་དང་པོ་དཔར།
- - -- -།་ -
དཔེ་རྟགས། ISBN978-7-542()-2687-3 རིན་གོང་། སྒོར 28.()()
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
(ཤོགངོས་ཆོདནོར་སློག་སྐྱོན་གང་རུང་ཡོད་ཚེཔར་ཁང་ལ་འབྲེལགཏུགོས)



醫受
)、
L-Lys
EFEITELELELELELELE
ISBN 978-7-5420-2687 - 3
978752zlo 26873"
(民文)定价:28.00 元
