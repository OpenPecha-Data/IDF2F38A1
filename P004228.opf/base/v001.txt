༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN7689
n/a
ImageGroup:
ISBN:
13CN7691
n/a
Title:
གཡུ་དྲུག་དཀར་དཔེ་ཚོགས།
g.yu drug dkar dpe tshogs/
to-be-supplied
Author:
|to-be-supplied
II C
Descriptor:
Original Publication:
Place:
Publisher:
II
In/a
Date:
Volume:
llo
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



སྟག་འབུམ་རྒྱལ་གྱི་
སྒྲུང་འབྲིང་ཕྱོགས་བསྒྲིགས།
InnerEgalgalgallelirling
སྟག་འབུམ་རྒྱལ་གྱིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་།



༤ བསུང་དྲུག་དཀར་དཔེ་ཚོགས།
སྟག་འབུམ་རྒྱལ་གྱི་
སྒྲུང་འབྲིང་ཕྱོགས་བསྒྲིགས།
སྟག་འབུམ་རྒྱལ་གྱིས་བརྩམས།
ELELE
za
TELIELELELELELIZ
མཚོ་སྔོན་མི་རིགས་དཔེ་སྐྲུན་ཁང་།



图书在版编目(CIP)数据
德本加中篇小说选:藏文/德本加著,-- 西子:
青海民族出版社,2016.10
(绿宝石从书)
ISBN 978-7-5420-2685-9
1.0德…I. ()德…II. 中篇小说一小说集一中
国—当代一藏语 N. D1247.5
-
--
-
-
-
中国版本图书馆 CIP 数据核字(2016)第254216号
人已
绿宝石丛书
德本加中篇小说选
德本加 著
青海民族里社·中国(青海省門市同仁路10号 S11)
销售热线/0971-612322]
咨询电话:0971-613893.3
E-mail / qhmzcbs@sohu.com
pas tif / www.ghuzcbs.com
丛书策划、主编/索洛
责任编辑/夏普索南 封面设计/创琳责任印制「尤秋化
-
--
--…
-
…
…
--
--
-
--- -
-
:
:
发行/青海民族出版社出版发行部
经销/新华书店
印制/青海西印制
开本1720mm x 1000nm 1/16 字数 230千
印张/20
印数 11-2 000
版本 2016年10月第1版印次 12016年10月第1次印刷
-
-
-
-
-
-
-
书号:ISBN 978-7-5420-2685-9(民文)
定价:32.00 元
版权所有,侵权必究
如发现印装质量问题,影响阅读,请与印刷厂联系调换



དཀར་ཆག
སྐྱབས་ལོ་དང་ཁོའི་རལ་བ། །
སྐྱོ་བ་མེད་པའི་ཕྱེ་མ་ལེབ།
མེས་པོ་དང་ཁོས་གསོས་པའི་ཁྱི་གུ་དག
རྒྱང་དུ་གྱེས་པ།



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། ཨ་
སྐྱབས་ལོ་དང་ཁོའི་རལ་བ།
མི་ཚང་མས་སྐྱབས་ལོ་ནི་ཁོའི་མེས་པོ་དང་འདྲ་བོ་འདུག་ཟེར། ས་འདིར་མཚོན་
ན་མི་སུ་ཞིག་ཡིན་ཡང་དེ་ནི་ཁོའི་ཨ་ཕའམ་མེས་པོ་དང་འདྲ་བོ་འདུག་ཟེར་བ་ནི་མི་དེ་
ལ་བསྟོད་པ་ཚད་མེད་བྱེད་པའི་ནང་དོན་ཡོད་པས། སྐྱབས་ལོ་ཁོའི་མེས་པོ་དང་འདྲ་བོ་
འདུག་ཅེས་པ་དེ་ཡང་ཁོ་ལ་བསྟོད་པ་བྱེད་པ་ཞིག་ཅི་ལ་མིན། །
བྱིས་པའི་དུས་ཀྱི་སྐྱབས་ལོ་ནི་ནག་ཞར་སྡེ་བའི་བྱིས་པ་ཚང་མ་དང་འདྲ་བར་རང་
ཁྱིམ་གྱི་ནོར་རྫི་ཡིན་ཅིང་། ནམ་རྒྱུན་རང་ཁྱིམ་གྱི་ནོར་གནག་འགའ་བོའི་རྗེས་དེད་དེ་
ཡར་ཕྱོགས་ཀྱི་ལུང་བའི་ནང་དུ་འགྲོ་བ་དང་། དགོང་མོའི་དུས་སུ་ཡང་ནངས་མོ་ཕར་
སོང་བ་ལྟར་ནོར་གནག་འགའ་བོ་ཕྱིར་རང་ཁྱིམ་གྱི་ལྷས་སུ་དེད་ཡོང་བ་དེ་རེད། སྐྱབས་
ལོ་ལ་ཧ་ཅང་གནག་ཅིང་སྡུག་ལ་འཇིལ་ལིར་འཁྱིལ་བའི་རལ་བ་ཞིག་ཡོད་པ་དང་ནམ་
རྒྱུན་ལམ་དུ་རྒྱུག་དུས་ལྷེམ་ལྷེམ་དུ་མཁའ་རུ་འཕྱོ་བཞིན་འདུག་པས་སྐབས་འདིའི་
1



གཡུ་དྲུག་དཀར་དཔེ་ཚོགས།
སྐྱབས་ལོ་ནི་གཡུ་རལ་ཕྲག་ཏུ་གསིག་པའི་སེང་ཕྲུག་ཅིག་དང་ཨ་ན་མ་ན་རེད། སྐྱབས་
ལོའི་མེས་པོ་ཡང་རལ་བས་རོ་སྟོད་ཁེབས་པའི་དཔའ་རྒོད་ཅིག་ཡིན་རབས་འདུག་སྟེ།
ཁོང་གི་མི་ཚེ་གང་བོ་ནི་ངོ་མཚར་བའི་གཏམ་རྒྱུད་སྣ་ཚོགས་ཀྱིས་གྲུབ་ཡོད་ཅིང་། དེའི་
ཁྲོད་དུ་ཁོང་གིས་དཔུང་བའི་ཤེད་ཀྱིས་འབྲོང་རྒོད་ཐག་པས་བཀྱིགས་པ་དང་རལ་གྲིར་
བརྟེན་ནས་དོམ་རྒོད་དང་འཛིང་རེས་བགྱིས་པ། མི་རྐྱང་རྟ་རྐྱང་དུ་མདུང་བཟུང་ནས་ཇག་
པའི་དཔུང་ཚོགས་ཀྱི་ཁྲོད་དུ་བསྲེས་པ་སོགས་ཀྱི་ལོ་རྒྱུས་ནི་བྱིས་པ་དག་གིས་ནམ་ཡང་
ཉན་སྤྲོ་བའི་གནའ་གཏམ་ཡིན་ལ། ཁོ་ཚོས་ཡིད་སྨོན་བྱེད་པའི་གཞི་མའང་ཡིན། སྐྱབས་
ལོ་ནི་མེས་པོའི་གཏམ་རྒྱུད་ཁྲོད་ནས་ནར་སོན་པ་ཡིན་པས་ཁོས་ནམ་ཡང་མེས་པོར་མོས་
གུས་དང་ཡིད་སྨོན་བྱེད་བཞིན་ཡོད། ཁོས་རང་ཉིད་ཀྱི་མེས་པོ་མི་ཅི་འདྲ་བ་ཞིག་ཡིན་
པ་མིག་གིས་མཐོང་མ་མྱོང་ནའང་། དུས་རྒྱུན་ལྷད་མེད་བྱིས་བློའི་ངོས་སུ་མེས་པོའི་སྣང་
བརྙན་རབ་རིབ་ཅིག་རྟོག་བཟོ་བྱས་འདུག་སྟེ། ཁོའི་སེམས་སུ་མེས་པོ་ནི་ངེས་པར་རལ་
བས་སྟོད་རྒྱབ་ཁེབས་པའི་མི་རྒོད་ཅིག་ཡིན་ཅིང་ཆིབས་སུ་རྟ་ནག་འབྲུག་འདྲ་བ་ཞིག་
ལ་བཅིབས་ཡོད་པ་དང༌། ལག་ཏུ་མདུང་ནག་བ་དན་དགུང་ལ་རེག་པ་ཞིག་བསྣམས་
ཡོད་པས། ཕལ་ཆེར་སྒྲུང་བ་དག་གིས་བཤད་པའི་གླིང་གི་དཔའ་རྟུལ་གདོང་ཆོས་ལུ་བུ་
ཡི་དར་འཕེན་གྱི་སྣང་བརྙན་དེ་འདྲ་བ་ཞིག་ཡིན་ངེས་པར་སྙམ་གྱིན་ཡོད། དེ་བས་ནམ་
རྒྱུན་མེས་པོའི་གཏམ་རྒྱུད་གླེང་བའི་དུས་སུ། ཁོའི་མིག་ལམ་དུ་དེ་མ་ཐག་ཏུ་མི་རྒོད་རྟ་
ནག་ཅན་ཞིག་གི་སྣང་བརྙན་དེ་གསལ་གྱི་ལེར་འཆར་འོང་། །
དང་ཐོག་སྐྱབས་ལོས་སྦྲ་གུར་སློབ་ཆུང་འགྲིམ་པའི་སྐབས་སུ་ཁོ་རང་སློབ་སྦྱོང་ལ་ཧ་
ཅང་བཟང་མོད། སྦྲ་གུར་དགེ་རྒན་གྱིས་སྐྱབས་ལོའི་རལ་བ་དེ་མིག་ལ་ཧ་ཅང་མ་རན་
པས། རྒྱུན་དུ་ཁྱོད་བྱིས་པ་ཞིག་ལ་རལ་བ་འདི་འདྲ་ཆེན་པོ་ཞིག་གིས་ཅི་བྱེད། ཤིག་དང་
སྲོ་མ་ལ་མཁར་རྫོང་བསྐྲུན་པ་མིན་ནམ་ཟེར་བཞིན་ཡོད་ཀྱང་། སྐྱབས་ལོས་ནི་རལ་བ་
2



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། |
འདི་ནི་རང་ཉིད་མེས་པོ་དང་སྦྲེལ་བའི་ཐག་པ་ལྟ་བུ་ཞིག་ཏུ་ངོས་འཛིན་བྱས་ཏེ་འབྲེག་
འདོད་གཏན་ནས་མ་བྱས། དེ་རྗེས་སྐྱབས་ལོ་སྦྲ་གུར་སློབ་གྲྭའི་ལོ་རིམ་གསུམ་པར་བུད་
པའི་ལོ་དེར། འཛིན་གྲྭའི་ནང་དུ་སྐྱབས་ལོ་ལས་ལོ་ན་ཆེ་བའི་བྱིས་པ་མ་རབས་ཤིག་ཡོད་
པ་དེས་སྐྱབས་ལོའི་ཞ་སྨྱུག་བརྐུས་སོང་བས། སྐྱབས་ལོས་ཁོའི་སྨྱུ་གུ་ཕྱིར་མི་སྟེར་ན་
དགེ་རྒན་ལ་གཏུག་རྒྱུ་ཡིན་ཞེས་བཤད་ཀྱང་། བྱིས་པ་མ་རབས་དེས་སྨྱུ་གུ་མི་སྟེར་བའི་
ཁར་ཁྱོད་ཀྱིས་ཁོ་ལ་ག་ལོག་བྱས་སོང་ཟེར་བཞིན་སྐྱབས་ལོའི་རལ་བ་ནས་བཟུང་སྟེ་ཁ་
སར་གཏད་དེ་གཅར་རྡུང་བྱས་པས། སྐྱབས་ལོ་ངུ་བཞིན་ཕྱིར་ཡུལ་དུ་བྲོས་ཡོང་བ་རེད།
ཕ་མ་གཉིས་ཀྱིས་སྐྱབས་ལོ་ལ་ཁྱོད་ཀྱིས་རྡུང་རེས་བྱས་ན་བྱིས་པ་དེ་མི་ཐུབ་བམ་ཞེས་
དྲིས་པ་ན། སྐྱབས་ལོ་ངུ་བཞིན་དུ་ང་ལ་རལ་བ་མེད་པ་ཡིན་ན་ཁོ་ཐུབ་པ་ཡིན་མོད། ངའི་
རལ་བ་ཁོའི་ལག་ཏུ་ཤོར་བས་བྱ་ཐབས་མ་བྱུང་བ་རེད་ཅེས་བཤད་པས། ཕ་མ་གཉིས་ཀ་
ཡང་གད་མོ་ཤོར་ཞིང་། དེ་ནས་བཟུང་སྐྱབས་ལོར་ཡང་སློབ་གྲྭ་འདོན་རྒྱུ་མཚམས་འཇོག་
ཏུ་བཅུག་པ་རེད། ངོ་མ་བཤད་ན་མི་ཚང་མས་སྐྱབས་ལོ་ཁོ་མེས་པོ་དང་འདྲ་བར་འདུག་
ཟེར་བ་དེ་ནི། ཁོ་རང་མེས་པོ་དང་འདྲ་བར་དཔའ་བོ་ཞིག་རེད་ཟེར་བ་མ་ཡིན་པར།
ཁོའི་རལ་བ་དེ་ཧ་ཅང་ནག་ཅིང་སྡུག་ལ་འཇིལ་ལི་འཁྱིལ་བ་ཞིག་ཡོད་པས། མེས་པོའི་
རལ་བ་དང་འདྲ་བར་འདུག་ཟེར་བ་དེ་རེད་ལ། ཁ་གསལ་བོས་བཤད་ན་སྐྱབས་ལོ་ལ་
བསྟོད་པ་བྱེད་པ་ཡང་མ་ཡིན་པར། སྐྱབས་ལོའི་རལ་བར་བསྟོད་པ་བྱེད་པ་ཡིན་འདུག
དེ་བས་སྐྱབས་ལོའི་ཕ་རྒན་གྱིས་ཀྱང་རྟག་ཏུ་བོད་ཁ་བ་ཅན་དང་མགོ་རལ་བ་ཅན་ཟེར་
བ་ཡིན་པས། ཁོང་ཚང་གི་སྐྱབས་ལོ་ནི་གཞན་དང་མི་མཐུན་པའི་བོད་པའི་བུ་ཞིག་ཡིན་
ངེས་རེད་ཅེས་མ་འོངས་སྔོན་དཔག་གི་ཚུལ་གྱིས་གཞན་ལ་ལབ་རྒྱག་སྤྱད་བྱེད་ཀྱིན་ཡོད་
ཅིང་། སྐྱབས་ལོ་རང་ཉིད་ཀྱིས་ཀྱང་རལ་བ་དེ་ཉིད་ནི་མེས་པོས་ཁོ་རང་ལ་བཞག་པའི་
གཅེས་ནོར་ཞིག་ཏུ་བསམས་ནས། སྲོག་ལྟར་གཅེས་ཤིང་མིག་ལྟར་སྲུང་སྐྱོབ་བྱེད་ཀྱིན་



གཡུ་དྲུག་དཀར་དཔེ་ཚོགས།
ཡོད།
སྐྱབས་ལོ་ལོ་ན་བཅོ་བརྒྱད་ལ་བུད་པའི་ལོ་དེར། ཞིང་ཆེན་ནས་མི་སྐོར་ཞིག་རྫོང་
མཁར་དུ་ཡོང་ནས་དངོས་བྲིས་གློག་བརྙན་ཞིག་པར་ལེན་བྱེད་དུས། སྟེས་དབང་གིས་
ཁོ་ཚོས་སྐྱབས་ལོ་མཐོང་བྱུང་བ་རེད། ཉིན་དེར་སྐྱབས་ལོ་ནི་ཨ་ཕའི་ངག་བཞིན་རྫོང་
མཁར་དུ་དངོས་རྫས་རྩག་རྩིག་ཅིག་ཉོ་རུ་ཡོང་བ་ཡིན་ཅིང་། རྫོང་ཨུའི་ལྷས་རའི་ནང་དུ་
མི་མང་འཚོགས་ཏེ་གློག་བརྙན་པར་ལེན་བྱེད་པར་ལྟ་བཞིན་འདུག་པས་ཁོ་རང་ཡང་མི་
ཚོགས་ཀྱི་ནང་དུ་འཚངས་ཏེ་ཆེས་མདུན་སར་སོང་ནས་ལྟད་མོར་བལྟས། རེ་ཞིག་འགོར་
རྗེས། གློག་བརྙན་པར་ལེན་བྱེད་མཚམས་བཞག་བྱུང་ལ། རྫོང་སྲིད་གཞུང་གི་དྲུང་ཡིག་
གསར་བུ་དེས་ཁོ་ཚོ་ཁྲིད་དེ་ཟ་མ་ཟ་རུ་འགྲོ་གྲབས་བྱེད་སྐབས། མགོ་ལ་འོད་བསྒྲིབས་ཞྭ་
མོ་གྱོན་ཞིང་གདོང་ལ་མིག་ཤེལ་བསྐྱོན་པའི་འཁྲབ་ཁྲིད་པ་རྒན་པ་དེས་གློ་བུར་དུ་སྐྱབས་
ལོ་མཐོང་བྱུང་བ་རེད། འཁྲབ་ཁྲིད་པ་དེས་སྐྱབས་ལོ་མཐོང་འཕྲལ་གནའ་རྫས་འཚོལ་
ཞིབ་པ་ཞིག་གིས་རིན་ཐང་བྲལ་བའི་གནའ་བོའི་འགྱུར་རྡོ་ཞིག་རྙེད་པ་ལྟར། རྣམ་ཤེས་
ཡོངས་སུ་བཀུགས་ཏེ་སྐྱབས་ལོའི་ཕྱོགས་སུ་བསྙེགས་ནས་བསླེབས་བྱུང་། །
འཁྲབ་ཁྲིད་པ་རྒན་པ་དེ་སྐྱབས་ལོའི་གན་དུ་ཡོང་ནས་ཁོའི་ལུས་ཧྲིལ་བོར་ཞིབ་ལྟ་
ཞིག་བྱས་པ་དང་། དེ་ནས་སླར་ཡང་ཁོའི་མགོ་ཡི་ནག་ཅིང་སྟག་ལ་འཇིལ་ལིར་འཁྱིལ་
བའི་རལ་བ་ལ་ཞིབ་ལྟ་ཞིག་བྱས་རྗེས། ཧ་ཅང་ཡིད་སྨོན་སྐྱེས་པའི་ངང་བོད་སྐད་ཀྱིས་ཁོ་
ལ”གསར་བུ། འཁྲབ་སྟོན་པ་བྱེད་འདོད་དམ”ཞེས་དྲིས་བྱུང་།
གློ་བུར་དུ་མི་ཆ་མེད་ཅིག་ཁོའི་གན་དུ་ཡོང་ནས་སྐད་ཆ་དེ་འདྲ་ཞིག་དྲིས་བྱུང་བས།
སྐྱབས་ལོ་དེ་མ་ཐག་ཅི་ཡིན་ཆ་མི་འཚལ་བར་གྱུར་ཏེ་རི་མོའི་གཟུགས་བཞིན་དུ་གྱུར།
ཁོས་མི་ཆ་མེད་དེར་བལྟས་ནས་འཁྲབ་སྟོན་པ་ཟེར་བ་ནི་ཅི་རེད་”ཅེས་དྲིས།
འཁྲབ་ཁྲིད་པ་རྒན་པ་དེས་གཞི་ནས་ཁོ་ནི་རང་བཞིན་གྱི་མང་ཚོགས་དཀྱུས་མ་ཞིག་



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
།
ཡིན་པ་རྟོགས་བྱུང་བ་ལྟར་དགོད་བཞིན་དུ“རེད་ཡ། ཁྱོད་ཀྱིས་གློག་བརྙན་ལ་བལྟ་ཨེ་
མྱོང་”ཞེས་དྲིས་བྱུང༌། །
སྐྱབས་ལོས་འདང་ཞིག་བརྒྱབ་སྟེ་ཁོ་རང་བྱིས་པ་ཡིན་དུས་སུ་རྫོང་གི་མི་སྐོར་ཞིག་
གིས་ཤིང་རྟ་བརྒྱབ་ནས་སྡེ་བའི་ནང་དུ་ཡོང་ལ། མཚན་མོའི་དུས་སུ་ལྕགས་ཀྱི་ཀ་བ་རིང་
བོ་གཉིས་ཀྱི་སྟེང་ལ་རས་ཡོལ་བཤམས་ཏེ་འཐབ་འཁྲུག་རྒྱག་པའི་གློག་བརྙན་འགའ་
བསྟན་པས། སྡེ་བའི་མི་ཚང་མ་འདུས་ནས་ཡ་མཚན་པའི་ངང་རས་ཡོལ་ངོས་སུ་ཤར་
བའི”གློག་གི་མི་དེ་དག་ལ་བལྟས་ཤིང་། དེ་ནས་བཟུང་སྡེ་བའི་བྱིས་པ་མང་པོ་ཞིག་གིས་
ཀྱང་གློག་བརྙན་ནང་གི་མི་ཡིན་པ་ལྟར། དགྲ་བོ་དང་རང་དམག་བཀར་ཏེ་ལུག་རའི་གྱང་
གོག་གི་འགྲམ་གཉིས་སུ་དམག་འཁྲུག་རྒྱག་པ་ལྟར་བརྩེས་པའི་ཚུལ་རྣམས་དྲན་བྱུང་།
ཁོས་མགོ་ལྡེམ་ལྡེམ་བྱེད་བཞིན་དུ་བལྟས་མྱོང་”ཞེས་བཤད།
འཁྲབ་ཁྲིད་པ་རྒན་པ་དེས་མགོ་ལྕོག་ལྡེམ་བཞིན་དུ་ཧ་ཅང་སྙིང་ཉེ་བའི་ངང་”འཁྲབ་
སྟོན་པ་ཞེས་པ་ནི་གློག་བརྙན་ནང་གི་མི་དེ་དག་འཁྲབ་སྟོན་བྱེད་མཁན་ལ་ཟེར་བ་རེད།
མི་འགྱང་བར་ང་ཚོས་བོད་ཀྱི་གློག་བརྙན་ཞིག་ཕབ་སྐྲུན་བྱེད་རྩིས་ཡོད་པས། ཁྱོད་དེའི་
འཁྲབ་སྟོན་པར་འོས་པར་འདུག དེ་ལྟར་བྱས་ན་རྗེས་སུ་ཁྱོད་ཀྱང་གློག་བརྙན་ནང་དུ་
ཡོད་པ་རེད”ཅེས་གསལ་བཤད་བྱས་བྱུང་།
དོན་ངོ་མར་བཤད་ན་སྐྱབས་ལོ་ནི་འཁྲབ་སྟོན་པ་ཞིག་བྱེད་ན་ཅི་ལ་མི་འདོད། ཁོ་
རང་ཆུང་དུས་སུ་ཡང་ལག་ཏུ་དབྱུག་པ་ཞིག་བཟུང་སྟེ་མདུང་ཡིན་པ་ལྟར་ཁོ་རང་གི་
མེས་པོ་འཁྲབ་སྟོན་བྱེད་རྒྱུར་དགའ་བོ་ཡོད་པས། མི་ཚང་མས་ཁོ་རྗེས་སུ་མེས་པོ་ལྟ་བུའི་
དཔའ་རྒོད་ཅིག་ཏུ་འགྱུར་ངེས་རེད་ཅེས་ཁ་བརྩེས་མྱོང་། སྐྱབས་ལོས་ཅུང་ཙམ་ལ་འདང་
ཞིག་བརྒྱབ་རྗེས། འཁྲབ་ཁྲིད་པ་རྒན་པ་དེར་བལྟས་ནས”གློག་བརྙན་གྱི་ནང་དུ་སོང་ན་
མདུང་དང་གྲི་ཡོད་པ་ཨེ་རེད”ཅེས་དྲིས་བྱུང་།
5



་དར
*
གཡུ་དྲུག་དཀར་དཔེ་ཚོགས། །
*
***
•
འཁྲབ་ཁྲིད་པ་རྒན་པ་དེས་སྐྱབས་ལོ་ལ་ལྷན་སྐྱེས་ཀྱི་འཁྲབ་སྟོན་པའི་ཁྱད་ཆོས་ཤིག་
ལྡན་པར་འདུག་སྙམ་སྟེ། ཧ་ཅང་དགའ་བའི་ངང་ཡོད་པ་རེད། ཅི་ཞིག་དགོས་ན་དེ་ཡོད་
པ་རེད”ཅེས་གསུངས་རྗེས། མིག་ཟུང་ཧྲིག་གེར་ཁོ་འཐད་མིན་གྱི་ལན་ལ་སྒུག་འདུག
སྐྱབས་ལོས་སླར་ཡང་འདང་ཞིག་བརྒྱབ་རྗེས། མིག་གཉིས་ལ་ཅུང་ཐེ་ཚོམ་དང་
སྐྲག་སྣང་གི་མདངས་ཤིག་མངོན་བཞིན། འཁྲབ་ཁྲིད་པ་རྒན་པ་དེའི་གདོང་ལ་ཅེར་ནས་
འོ་ན་གློག་བརྙན་ནང་དུ་འཛུལ་ཚེ་ཕྱིར་འབུད་ཐུབ་པ་ཨེ་རེད་”ཅེས་དྲིས། །
སྐྱབས་ལོ་ཆུང་དུས་སུ། སྡེ་བའི་ནང་དུ་ཡོང་བའི་ལས་བྱེད་པ་ཞིག་གིས་སྒྲ་སྡུད་
འཕྲུལ་ཆས་ཤིག་བསྣམས་ཡོད་པ་མཐོང་མྱོང་ལ། ནམ་རྒྱུན་ནངས་དགོང་གི་དུས་སུ་དེའི་
ནང་ནས་གསར་འགྱུར་བཤད་པ་དང་གླུ་ལེན་པ་སོགས་བྱེད་པས། ནག་ཞར་སྡེ་བའི་
རྒད་པོ་དག་ཧ་ཅང་ངོ་མཚར་བར་གྱུར་ཏེ་“ཐན་ལྟས། བཤད་ཚུལ་ལ་མི་མཐེ་བོང་ཙམ་
ཞིག་ཅེས་བཤད་སྲོལ་ཡོད་པས། འདིའི་ནང་གི་མི་དེ་ངོ་མ་མཐེ་བོང་ཙམ་ལས་ཡོད་རྒྱུ་
མ་རེད་ཨང”ཞེས་བཤད་བཞིན་པ་ཐོས་མྱོང་། །
འཁྲབ་ཁྲིད་པ་རྒན་པ་དེ་དགོད་བཞིན་དུ་འཁྲིས་སུ་ཡོད་པའི་དྲུང་ཡིག་གསར་བུ་
དེར་བལྟས་ཙམ་བྱས་ཤིང་། དེ་ནས་སླར་ཡང་སྐྱབས་ལོ་ལ་བལྟ་ཙམ་བྱས་རྗེས”གློག་
བརྙན་ནང་དུ་འཛུལ་དགོས་པ་མ་རེད། ཁྱོད་རང་གི་གཟུགས་བརྙན་འདྲ་པར་དུ་བླངས་
པས་ཆོག་པ་རེད། ད་དུང་པར་བླངས་ཚར་རྗེས་ཁྱོད་ཕྱིར་ཡུལ་དུ་ཡོང་ཆོག་པ་རེད”ཅེས་
བཤད་སོང་། །
སྐྱབས་ལོ་དེ་མུར་དགའ་སྟེང་འཁྲབ་སྟོན་པ་བྱེད་འདོད”ཅེས་བཤད།
འཁྲབ་ཁྲིད་པ་རྒན་པ་དེ་ཡང་སྐྱབས་ལོ་དང་འདྲ་བར་ཧ་ཅང་དགའ་བྱུང་། ཁོས་
འཁྲིས་ཀྱི་དྲུང་ཡིག་གསར་བུ་དེར་ལྟ་བཞིན་མི་འགྱངས་པར་ང་ཚོས་བོད་ཀྱི་རྒྱལ་བོ་
སྲོང་བཙན་སྒམ་པོའི་ལོ་རྒྱུས་གློག་བརྙན་དུ་ཕབ་རྩིས་ཡོད་པས། སྲོང་བཙན་སྒམ་པོའི་



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
རལ་བ་འདི་འདྲ་ཞིག་ཡིན་འོས་པ་རེད”ཅེས་བཤད་པ་དང་། སླར་ཡང་དོན་དག་ཅི་ཞིག་
གི་འཕྲོ་ལུས་ཡོད་པ་ལྟར་སྐྱབས་ལོའི་གདོང་ལ་ཅེར་རེར་བལྟས་ཏེ་འཛུམ་དམུལ་དམུལ་
ངང“ཁྱོད་ཀྱིས་སློབ་གྲྭ་བཏོན་ཨེ་མྱོང་”ཞེས་དྲིས་བྱུང་།
སྐྱབས་ལོས་ཧ་ཅང་ནན་ཏན་ངང་སྦྲ་གུར་བཏོན་མྱོང་”ཞེས་བཤད།
འཁྲབ་ཁྲིད་པ་རྒན་པ་དེས་སྐྱབས་ལོའི་ལན་དེ་གཏན་ནས་གོ་མ་བྱུང་། ཁོས་ནི་སྦྲ་
གུར་ཞེས་པ་ནི་སློབ་གྲྭའི་ཨང་རིམ་ག་འདྲ་ཞིག་ཡིན་པ་མ་ཤེས་པར་འཁྲིས་ཀྱི་དྲུང་ཡིག་
གསར་བུ་དེའི་གདོང་ལ་ཅེར་ནས“སྦྲ་གུར་ཟེར་བ་ཅི་རེད”ཅེས་དྲིས་བྱུང་།
དྲུང་ཡིག་གསར་བུ་དེ་དགོད་བཞིན་དུ་ཧ་ཅང་གླེང་རིན་མེད་པའི་རྣམ་འགྱུར་ཞིག་
བསྟན་ནས“སློབ་ཆུང་གི་ཐོག་མའི་ཆུ་ཚད་ཙམ་ལས་ཡོད་པ་མ་རེད། ཡི་གེ་ཀློག་འདོན་
བྱེད་ནུས་པ་ཙམ་རེད”ཅེས་གསལ་བཤད་བྱས་བྱུང་། །
སྐྱབས་ལོའི་རིག་གནས་ཆུ་ཚད་ཀྱང་འཁྲབ་ཁྲིད་པ་རྒན་པའི་བློར་བབས་བྱུང་།
ཁོས་དྲུང་ཡིག་གསར་བུར་བལྟས་ཏེ། ཁོ་ལ་སློབ་ཁྲིད་བྱེད་པ་ལྟར་ཧ་ཅང་གཟབ་ནན་གྱི་
རྣམ་འགྱུར་ཞིག་བསྟན་ནས“འཁྲབ་སྟོན་པས་འཁྲབ་གཞུང་འདོན་ཤེས་པས་ཆོག་པ་རེད།
དེ་ལ་རིག་གནས་ཆུ་ཚད་ཆེན་པོ་མི་དགོས། གཙོ་བོ་ལུས་ཀྱི་ཉམས་འགྱུར་ལ་དོ་སྣང་བྱ་
དགོས”ཞེས་བཤད་པ་དང་། སླར་ཡང་སྐྱབས་ལོར་བལྟས་ཏེ་གོམ་གང་མདུན་སྤོས་ཀྱིས
'“ཁྱོད་རང་འཁྲབ་སྟོན་པ་བྱེད་པར་ཁྱོད་ཀྱི་ཡུལ་མི་འཐད་པ་ཡིན་ནམ”ཞེས་དྲིས་བྱུང་།
སྐྱབས་ལོས་ཚིག་ཐག་ཆོད་པའི་ངང་”འཐད་ངེས་ཡིན”ཞེས་བཤད། །
ཉིན་འདིར་སྐྱབས་ལོ་ཡང་ཞིང་ཆེན་ནས་ཡོང་བའི་འཁྲབ་ཁྲིད་པ་རྒན་པ་དེའི་
རླངས་འཁོར་ཆུང་བའི་ནང་དུ་བསྡད་ནས་རྫོང་མཁར་ནས་ཕྱིར་ཡུལ་དུ་ཡོང་བ་རེད།
ནག་ཞར་སྡེ་བ་ནི་རྫོང་ཡོངས་ཀྱི་དཔེར་མཚོན་རང་བཞིན་གྱི་དབུལ་ཕོངས་རྗེས་ལུས་ཀྱི་
སྡེ་བ་ཡིན་པས། ཁོ་ཚོའི་སྡེ་བའི་ནང་དུ་མགོ་ཁྲིད་ལྟ་ཅི། ས་ཕྱོགས་གཞན་དུ་ལས་བྱེད་



གཡུ་དྲུག་དཀར་དཔེ་ཚོགས།
པ་བྱས་ཡོད་པའི་མི་གཅིག་ཀྱང་མེད་པས། མགོ་ཁྲིད་དག་ལ་ཧ་ཅང་ཡིད་སྨོན་བྱེད་ཀྱིན་
ཡོད་པ་རེད། དེའི་རྒྱུ་མཚན་གཙོ་བོ་ནི་མགོ་ཁྲིད་པ་ཚོར་རང་ཉིད་ལ་དབང་བའི་རླངས་
འཁོར་ཆུང་བ་ཡོད་པས་རེད་ལ། དེ་བས་འདི་གའི་མི་རྣམས་ཀྱི་སྣང་ངོར་ནི་རླངས་
འཁོར་ཆུང་བ་ནི་དཔོན་པོའི་མཚོན་བྱེད་ཅིག་ཏུ་བརྩི་བཞིན་ཡོད། ཡིན་ན་ཡང་རྫོང་
དང་ཡུལ་ཚོའི་མགོ་ཁྲིད་དག་ཀྱང་ནམ་རྒྱུན་ཁོ་ཚོའི་སྡེ་བར་ཡོང་བ་ཧ་ཅང་ཉུང་བས།
གལ་ཏེ་ཁྱིམ་ཚང་སུ་ཚང་ལ་རླངས་འཁོར་ཆུང་བ་ཞིག་ཐོན་པ་མཐོང་ཚེ། དེ་ནི་ངེས་པར་
དུ་མགོ་ཁྲིད་ཆེན་པོ་ཞིག་ཡིན་བསམས་པས། ཚང་མས་ཁྱིམ་ཚང་དེ་ལ་ཡིད་སྨོན་བྱེད་
པ་ཡིན།
སྐྱབས་ལོ་ཞིང་ཆེན་ནས་ཡོང་བའི་འཁྲབ་ཁྲིད་པ་རྒན་པ་དེ་དང་ལྷན་དུ་རླངས་
འཁོར་ཆུང་བའི་ནང་ནས་ཡུལ་དུ་ཡོང་བའི་སྐབས་སུ། སྡེ་བའི་མི་དག་སྦྲ་སྒོར་བུད་དེ་ཧ་
ཅང་ཡིད་སྨོན་བྱེད་པའི་མིག་མདངས་ཀྱིས་ལྟད་མོར་བལྟས་འདུག་ལ། ཐ་ན་སྐྱབས་ལོའི་
ཕ་མ་གཉིས་ཀྱིས་ཀྱང་ཁོ་ཚང་ལ་རླངས་འཁོར་ཆུང་བ་ཞིག་ཡོང་དོན་ཅི་ཡོད་སྙམ་སྟེ། གློ་
བུར་བའི་འཚབ་སྣང་ཞིག་སྐྱེས་བཞིན་ཐབ་ཏུ་མེ་བུས་ཤིང་ཁྱིམ་ནང་དུ་གདན་བཤམས་
རྗེས། མྱུར་དུ་སྦྲ་སྒོར་བུད་དེ་རླངས་འཁོར་ཆུང་བའི་མདུན་བསུ་དགོས་བྱུང་། མཇུག་མཐར་
རླངས་འཁོར་ཆུང་བ་དེ་ཤར་རེར་ཡོང་སྟེ་ཁོ་ཚང་གི་སྒོ་འགྲམ་དུ་ཏན་སེ་བསྡད་རྗེས།
ཐོག་མར་རླངས་འཁོར་ལས་སྐྱབས་ལོ་བབས་བྱུང་བས། ཁྱོ་ཤུག་གཉིས་ཀ་སྔར་བས་ཀྱང་
ཡ་མཚན་པར་གྱུར་ཅིང་སྐྱབས་ལོར་བལྟས་ཏེ”འདི་ཅི་ཡིན”ཞེས་འདྲི་དགོས་བྱུང་།
སྐབས་དེར་འཁྲབ་ཁྲིད་པ་རྒན་པ་དང་ཁ་ལོ་བ་གཉིས་ཀ་ཡང་འཕྲོ་རིམ་འཕྲོར་
རླངས་འཁོར་ལས་སར་བབས་བྱུང་ལ། སྐྱབས་ལོ་ཁོ་ཕ་མ་གཉིས་ཀྱི་མདུན་དུ་རྒྱུགས་
ཡོང་ནས་ཨ་ཕ་ཨ་མ། ང་གློག་བརྙན་འཁྲབ་ཏུ་འགྲོ་རྒྱུ་ཡིན”ཞེས་བཤད་ཅིང་། དེའི་
མུར་ཁོ་གཉིས་ཁྲིད་ནས་ལས་བྱེད་པ་རྒན་པ་དེའི་གན་དུ་སོང་སྟེ་ཁོང་ནི་ཞིང་ཆེན་ནས་



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཡོང་བའི་མགོ་ཁྲིད་རེད”ཅེས་བཤད་པ་དང༌། སླར་ཡང་འཁྲབ་ཁྲིད་པ་རྒན་པ་དེར་
བལྟས་ནས”འདི་ནི་ངའི་ཕ་མ་གཉིས་ཀ་ཡིན”ཞེས་མཚམས་སྦྱོར་བྱས་པས། འཁྲབ་ཁྲིད་
པ་རྒན་པས་ཀྱང་མྱུར་སྟབས་ཀྱིས་ཁོ་གཉིས་ལ་འཚམས་འདྲི་བྱེད་བཞིན་དུ་ལག་འཇུ་
བྱས་སོང་།
སྐྱབས་ལོའི་ཕ་མ་གཉིས་ཀྱིས་སྐྱབས་ལོས་ཁོ་ཅི་ཞིག་འཁྲབ་ཏུ་འགྲོ་རྒྱུ་ཡིན་ཞེས་
པའི་སྐད་ཆ་དེའི་ཧ་མ་གོ་བའི་ཁར། ད་དུང་མགོ་ཁྲིད་འདི་འདྲ་ཞིག་ཐག་རིང་ནས་
ཁོ་ཚང་ལ་ཡོང་དོན་ཅི་ཡིན་པ་ཡང་མི་ཤེས་པས། རེ་ཞིག་རྟབ་རྟབ་པོར་གྱུར་སོང་མོད།
ཡིན་ན་ཡང་མགྲོན་པོ་སྒོ་ཁར་འགྲེང་ནས་སྡོད་དུ་འཇུག་སྲོལ་མེད་པས། དེའི་མུར”ཡ་
ཡ། འདི་གར་ཕེབས་པར་དགའ་བསུ་ཞུ། ཁྱིམ་ནང་དུ་ཕེབས། ཁྱིམ་ནང་དུ་ཕེབས”ཞེས་
བཤད་བཞིན་སྦྲ་ནང་དུ་གདན་འདྲེན་ཞུས།
སྐྱབས་ལོའི་ཕ་མ་གཉིས་ཀྱིས་འཁྲབ་ཁྲིད་པ་རྒན་པས་བཤད་པའི་སྐད་ཆ་དག་ལ་
ཉན་རྗེས། རེ་ཞིག་ཅི་བྱ་གཏོལ་བྲལ་དུ་གྱུར་སོང་།
སྐྱབས་ལོའི་ཨ་ཕས་སྐྱབས་ལོ་གློག་བརྙན་འཁྲབ་མཁན་ལ་མི་འོས་པའི་གནས་
ལུགས་བཤད་ལ། ད་དུང“སྐྱབས་ལོས་ཡི་གེ་མི་ཤེས་པས་གློག་བརྙན་འཁྲབ་ག་ལ་ཤེས་
ཞེས་བཤད།
འཁྲབ་ཁྲིད་པས་འཛུམ་དམུལ་ངང་གློག་བརྙན་འཁྲབ་པར་ཡི་གེ་འདོན་ཤེས་པ་ཙམ་
གྱིས་ཆོག་པ་རེད། ཆུ་ཚད་མཐོ་དགོས་པའི་རེ་བ་མེད”ཅེས་བཤད་བྱུང་།
སྐྱབས་ལོའི་ཨ་མས་ཀྱང་སྐྱབས་ལོའི་ཨ་ཕའི་སྐད་ཆར་ཁ་སྣོན་གྱི་ཚུལ་དུ"སྐྱབས་ལོ་
ད་བར་དུ་ས་ཆ་གཞན་ལ་འགྲོ་མ་མྱོང་བས། ཁོ་རང་གཅིག་པུ་གྲོང་ཁྱེར་དུ་སྡོད་མི་ནུས་
ཞེས་བཤད།
འཁྲབ་ཁྲིད་པ་དགོད་བཞིན་དུ”གློག་བརྙན་འཁྲབ་སྟོན་བྱེད་མཁན་མང་པོ་ཡོད་པས།



གཡུ་དྲུག་དཀར་དཔེ་ཚོགས།
ཁོ་རང་གཅིག་པུ་སྡོད་མི་དགོས་པ་རེད། ད་དུང་འཚོ་བའི་ཐད་ནས་ང་ཚོས་ཐུན་མོང་དུ་
བཀོད་སྒྲིག་བཟང་བོ་བྱེད་ངེས་ཡིན”ཟེར།
སྐྱབས་ལོའི་ཨ་ཕས་འདང་ཞིག་བརྒྱབ་ནས”སྐྱབས་ལོ་ལྟ་བུའི་ན་གཞོན་ཧ་ཅང་མང་
པོ་ཡོད་པས། ཁྱོད་ཀྱིས་སྐྱབས་ལོ་བཙལ་དོན་ཅི་ཡིན”ཅེས་དྲིས་བྱུང་། །
འཁྲབ་ཁྲིད་པ་རྒན་པ་དེ་ཁ་ཕར་འཁོར་ཏེ་སྐྱབས་ལོའི་མགོ་ཡི་རལ་བ་བསྟན་ནས''
ཁོའི་རལ་བ་ངའི་བློར་བབས་པ་ཡིན། མི་འགྱང་བར་ང་ཚོས《སྲོང་བཙན་སྒམ་པོ》ཞེས་
པའི་གློག་བརྙན་ཞིག་པར་ལེན་བྱ་རྩིས་ཡོད་པས། སྲོང་བཙན་སྒམ་པོའི་རལ་བ་ནི་འདི་
འདྲ་ཞིག་ཡིན་འོས་པ་རེད། སྐྱབས་ལོའི་རལ་བར་ལྷན་སྐྱེས་ཀྱི་ཐུན་མོང་མ་ཡིན་པའི་
ཁྱད་ཆོས་འདུག”ཅེས་བཤད་དེ་སྐྱབས་ལོའི་གདོང་ལ་བལྟས་ནས་བགད་བྱུང་། །
སྐྱབས་ལོའི་ཕ་མ་གཉིས་ཀས་ཀྱང་གཞི་ནས་སྐྱབས་ལོའི་མགོ་རུ་ཡོད་པའི་གནག་
ཅིང་སྟུག་ལ་འཇིལ་ལིར་འཁྱིལ་བའི་རལ་བར་ལྟ་བཞིན་དུ་མུ་མཐུད་དུ་སྐད་ཆ་བཤད་རྒྱུ་
མེད་པར་གྱུར་སོང་།
དོན་ངོ་མར་སྐྱབས་ལོའི་ཕ་མ་གཉིས་ཀ་ཡང་སྐྱབས་ལོ་དང་འདྲ་བར་གློག་བརྙན་ནི་
ཇི་ལྟར་འཁྲབ་སྟོན་བྱེད་བཞིན་ཡོད་པ་དང་། དེ་ལ་ཉེན་ཁ་ཡོད་མེད། སྐྱབས་ལོ་ཐག་རིང་
དེ་འདྲ་ཞིག་ཏུ་ཕྱིན་ཚེ་ཡང་བསྐྱར་ཁོང་གཉིས་དང་ངོ་འཕྲད་ཐུབ་མིན་སོགས་ཅི་ཡང་མི་
ཤེས་པས། སྤྱིར་ཡིན་ན་སྐྱབས་ལོ་གློག་བརྙན་འཁྲབ་ཏུ་སོང་ན་བཟང་མིན་ནི་ངེས་པར་དུ་
དགོན་པར་སོང་ནས་ཨ་ལགས་ལ་ལུང་བསྟན་ཞུ་དགོས་པའི་དོན་ཞིག་རེད་མོད། ཡིན་
ན་ཡང་ཞིང་ཆེན་གྱི་མགོ་ཁྲིད་ནི་ད་ལྟ་དངོས་སུ་ཁོང་ཚང་ལ་བསམ་འཆར་བསྡུ་ལེན་
བྱེད་དུ་ཡོང་སྟེ་ཁོང་གཉིས་ཀྱི་སྐད་ཆ་ལ་བསྒུགས་ནས་བསྡད་ཡོད་པའི་ཁར། སྐྱབས་
ལོ་ཁོ་རང་ཡང་གློག་བརྙན་འཁྲབ་ཏུ་འགྲོ་རྒྱུར་ཧ་ཅང་དགའ་བོ་བྱེད་བཞིན་འདུག་པས།
མཇུག་མཐར་ཕན་ཚུན་གྱི་གདོང་ལ་བལྟ་ཙམ་བྱས་རྗེས་ཁས་ལེན་བྱ་དགོས་བྱུང་།
10



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
སྐྱབས་ལོ་ཞིང་ཆེན་དུ《སྲོང་བཙན་སྒམ་པོ》ཞེས་པའི་གློག་བརྙན་འཁྲབ་ཏུ་འགྲོ་
བའི་དོན་དེ་མི་གཅིག་གིས་བཅུ་ལ་བཤད་པ་དང་། བཅུ་ཡིས་ཉི་ཤུ་ལ་བཤད་དེ་ནག་ཞར་
སྡེ་བའི་ནང་དུ་ཁྱབ་པར་མ་ཟད། ཀུན་གྱིས་ཡིད་སྨོན་བྱེད་ཡུལ་དུའང་གྱུར་སོང་། དེ་
བས་སྐྱབས་ལོའི་ཕ་མ་གཉིས་ཀྱི་སེམས་ནང་གི་སེམས་ཁྲལ་ཡང་རིམ་བཞིན་དུ་དགའ་སྤྲོ་
རུ་གྱུར་པ་དང༌། སྐྱབས་ལོ་ཁོ་རང་ཡང་སྡེ་བ་འདིའི་གྲོང་ཁྱེར་དུ་བྱ་བ་ལས་སུ་འགྲོ་བའི་
མི་ཐོག་མར་གྱུར་པས། སེམས་ལ་ང་རྒྱལ་གྱི་གཟི་སྤོབས་ཤིག་རྒྱས་པ་དང་ཆབས་ཅིག་
རང་ཉིད་སྡེ་བའི་ནང་གི་ན་མཉམ་དག་ལས་ཆེས་ཁྱད་དུ་འཕགས་པ་ཞིག་ཡིན་པའི་སྣང་
བ་ཞིག་ཀྱང་སྐྱེས། ཉིན་འགའ་འགོར་རྗེས། སྐྱབས་ལོ་གྲོང་ཁྱེར་དུ་འགྲོ་བའི་ནངས་མོ་
དེར། ཞིང་ཆེན་ནས་ཡོང་བའི་འཁྲབ་ཁྲིད་པ་རྒན་པ་དེས་སླར་ཡང་རླངས་འཁོར་ཆུང་
བ་དེ་བསྐོར་ནས་སྐྱབས་ལོ་ལེན་དུ་ཡོང་བས། སྡེ་བའི་མི་མང་པོ་ཞིག་གིས་ལག་ཏུ་ལུག་
ཤའི་ཚང་ར་དང་ཞུན་མར། ཇ་བག་སོགས་དངོས་པོ་ཆེ་ཆུང་མང་པོ་ཁྱེར་ནས་སྐྱབས་
ལོར་སྐྱེལ་མ་བྱེད་དུ་ཡོང་ལ། ཚང་མས་སྐྱབས་ལོར་ཧ་ཅང་ཡིད་སྨོན་དང་བཅས་བསྟོད་
པ་སྣ་ཚོགས་བྱེད།
" ཨ་རོག་སྐྱབས་ལོ། གྲོང་ཁྱེར་དུ་སོང་ན་རང་ཉིད་ལ་བདག་དོམ་བྱ་དགོས། གྲོང་
ཁྱེར་ནི་མི་མང་འདུ་ས་ཡིན་སྐད་འདུག་པས། མི་སྣ་ཚོགས་ཡོད་པ་རེད།
“སྐྱབས་ལོ། ཁ་དཔེར་ཡང་རང་ཡུལ་གད་པ་ཡིན་ཡང་སྐྱིད་ཟེར་བ་རེད། རྒྱུན་དུ་
ཡུལ་དུ་ཡོང་གིན་སྡོད། གྲོང་ཁྱེར་ནས་རྒྱུ་རུ་འགྱུར་མི་རུང་།”
"སྐྱབས་ལོ། ཁྱོད་ནི་ང་ཚོ་སྡེ་བའི་གྲོང་ཁྱེར་དུ་སོང་བ་གཅིག་པུ་ཡིན་པས། གྲོང་
ཁྱེར་དུ་སོང་ནས་ཀྱང་བྱ་བར་ཧུར་བརྩོན་བྱོས། སྡེ་བའི་ལ་རྒྱ་འཆོར་དུ་འཇུག་མི་རུང་།
སྐྱབས་ལོས་ཀྱང་དེ་སྔོན་སྡེ་བའི་ནང་དུ་ཡོང་བའི་ལས་བྱེད་པ་དེ་དག་གི་བཟོ་ལྟ་
བསྟན་ཏེ། ལག་ཟུང་ཐལ་མོ་སྦྱར་ནས་ཚང་མར་བཀའ་དྲིན་ཞུ་བཞིན“ཡ་ཡ། ཁྱེད་ཅག་
11



གཡུ་དྲུག་དཀར་དཔེ་ཚོགས།
ཚང་མར་བཀའ་དྲིན་ཞུ། ང་རྒྱུན་དུ་ཁྱོད་ཚོར་སྐོར་བ་བྱེད་དུ་ཡོང་ངེས་ཡིན”ཅེས་བཤད།
སྐབས་དེར་སྐྱབས་ལོའི་ཕ་མ་གཉིས་ཀྱིས་ཞིང་ཆེན་ནས་ཡོང་བའི་འཁྲབ་ཁྲིད་པ་རྒན་
པ་དེར་གཡས་སྐོར་གཡོན་སྐོར་བྱས་ཏེ། ཐེངས་གཅིག་མིན་པར་གྲོང་ཁྱེར་ནས་སྐྱབས་
ལོ་བོར་མི་རུང་བ་སོགས་བཅོལ་གདམས་ནན་མོ་བྱེད་པའི་སྐད་ཆ་མང་པོ་བཤད་བཞིན་
མཆིས།
མཇུག་མཐར་སྐྱབས་ལོ་ནི་ཕ་མ་གཉིས་ཀྱི་འཁྲེང་སེམས་ཀྱི་མིག་ཆུ་དང་སྡེ་མི་དག་
གི་དགའ་སྤྲོའི་ཕེབས་སྐྱེལ་གྱི་འབོད་སྒྲའི་ཁྲོད། རླངས་འཁོར་ཆུང་བར་བསྡད་དེ་ཞིང་
ཆེན་ནས་ཡོང་བའི་འཁྲབ་ཁྲིད་པ་རྒན་པ་དེ་དང་ལྷན་དུ་ལམ་ལ་ཆས་སོང་།
གྲོང་ཁྱེར་ནི་སྐྱབས་ལོ་མཚོན་ན་འཇིག་རྟེན་གཞན་ཞིག་ཡིན་པའི་སྣང་བ་སྐྱེས། དེ་
ནི་ཕ་ཡུལ་གྱི་རྩྭ་ཐང་དང་མི་འདྲ་ལ་ཕ་ཡུལ་གྱི་རྫོང་མཁར་ལས་ཀྱང་ཧ་ཅང་རྒྱ་ཆེ་བ་
སྟེ། གང་ས་གང་དུ་རྩེ་མོ་དགུང་དུ་བསྙེགས་པའི་ཁང་བརྩེགས་མང་པོ་འཚངས་རྒྱག་གི་
ཚུལ་དུ་ཕྱི་རོལ་ནང་རོལ་བྱས་ནས་ཁོར་ཡུག་དོག་པོར་བྱས་འདུག་པས། བལྟས་ཚོད་དུ་
ཁང་བ་འདི་འདྲ་མང་པོའི་ནང་དུ་སྡོད་མཁན་གྱི་མི་ཨེ་ཡོད་དམ་སྙམ་ཡོང་ལ། ཡང་རྒྱ་
སྲང་དུ་སོང་སྟེ་སྲང་ལམ་གཅིག་ཏུ་ཕྱིན་པ་ན། དེ་གར་མི་ཚོགས་ནི་གྲོག་ཚང་བརྡོལ་བ་
ལྟར་སྲང་ལམ་དུ་ཆུད་ཀྱིན་མེད་པར། ཕལ་ཆེར་གྲོང་ཁྱེར་ཧྲིལ་བོའི་མི་ཚང་མ་སྲང་ལམ་
དེ་ཁོ་ནར་འཚངས་ཡོད་པ་ལྟར་སྣང་ལ། སྲང་ལམ་གཞན་དུ་ཕྱིན་ཚེ་དེ་གར་ཡང་སྔར་
བཞིན་མི་ཚོགས་ཀྱི་འདུ་འགོད་གཅིག་མཚུངས་སུ་འདུག་པས། འདི་གར་ནོར་ལུག་དང་
ཞིང་ས་གཅིག་ཀྱང་མེད་པས། མི་འདི་འདྲ་མང་པོས་ཇི་ལྟར་བྱས་ནས་ཁ་གསོ་བ་ཡིན་
ནམ་སྙམ་པའི་མཚར་སྣང་ཡང་སྐྱེད་པར་བྱེད། ལམ་ནང་གི་རླངས་འཁོར་མང་པོ་ནི་
ཉིན་མཚན་མེད་པར་ཆུ་རྒྱུན་བཞིན་མཚམས་ཆད་རྒྱུ་མི་འདུག་པས། རླངས་འཁོར་གྱི་
འུར་སྒྲས་མཚན་མོའི་དུས་ཀྱི་ལྷིང་འཇགས་ཀྱང་ཡོངས་སུ་དཀྲོག་པར་བྱེད།
12



སྒྲི
སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
གྲོང་ཁྱེར་དུ་བསླེབས་རྗེས། འཁྲབ་ཁྲིད་པ་རྒན་པས་ཁོ་རང་ལས་ཁུངས་ཀྱི་མགྲོན་
ཁང་ནང་དུ་བཀོད་སྒྲིག་བྱས་སོང་ལ། མགྲོན་ཁང་དེའི་ནང་དུ་གཅིག་གྱུར་གྱི་ཟ་ཁང་
ཡང་ཡོད་པར་མ་ཟད། དེ་གར་གློག་བརྙན་པར་ལེན་བྱེད་མཁན་གྱི་ལས་བྱེད་མི་སྣ་དག་
དང་འཁྲབ་སྟོན་པ་ཚང་མ་ཡང་བསྡད་འདུག་པས། བལྟས་ཚོད་དུ་སློབ་གྲྭ་ཆུང་ཆུང་ཞིག་
ཡིན་པའི་སྣང་བ་བྱིན་ཡོང་། ལས་བྱེད་མི་སྣ་ཡོངས་དང་འཁྲབ་སྟོན་པ་དག་ནི། ནངས་
མོ་དེ་གར་ནངས་ཟས་ལ་རོལ་རྗེས་གློག་བརྙན་པར་ལེན་བྱེད་དུ་འགྲོ་ལ། ཉིན་གུང་ཕྱིར་
ལོག་སྟེ་གུང་ཚིགས་ལ་རོལ་མ་ཐག སླར་ཡང་ཕྱིར་སོང་སྟེ་དགོང་མོ་འཕྱི་བོའི་དུས་སུ་
མ་གཏོགས་ཕྱིར་ལོག་མི་ཐུབ། ཐོག་མར་འཁྲབ་ཁྲིད་པ་རྒན་པས་སྐྱབས་ལོ་ཁྲིད་ཡོང་དུས།
དེ་གའི་མི་རྣམས་ཀྱིས་ཧ་ཅང་མཚར་སྣང་དང་བཅས་ཁོའི་ལུས་ཀྱི་ཚིལ་དྲེག་དང་མགོ་
ཡི་རལ་བར་ལྟད་མོ་ལྟ་བར་བྱེད་ཅིང་། ཁོ་རང་འབྲོག་ཕྱོགས་ནས་ཡོང་བ་ཡིན་པས་མར་
དྲི་ཁ་བོ་བྲོ་བར་འདུག་ཟེར་ནས་ཁང་བ་གཅིག་ཏུ་མཉམ་སྡོད་བྱེད་མཁན་ཡང་མི་འདུག
འཁྲབ་ཁྲིད་པ་རྒན་པས་ཀྱང་ཁོ་ཚོས་བཤད་པར་གནས་ལུགས་འདུག་སྙམ་སྟེ། ཐེངས་
གཅིག་མིན་པར་སྐྱབས་ལོར་ལུས་ཀྱི་གཙང་སྦྲར་དོ་སྣང་བྱས་ཏེ་ནངས་མོ་རེ་རེར་སོ་དང་
ཁ་ལག་འཁྲུད་རྒྱུ་བརྗེད་མི་རུང་བ་དང་། དགོང་མོ་རེ་རེར་མགོ་དང་རྐང་བ་འཁྲུད་དགོས་
པ་ཡང་ཡང་གདམས། ཁོ་ཚོའི་ལས་གྲོགས་དག་སྐྱབས་ལོར་འདྲིས་ཀྱིན་མེད་པ་བཞིན་
དུ། སྐྱབས་ལོ་ཡང་ཁོ་ཚོའི་ཉིན་རེར་ཐུན་གསུམ་ཡིན་པའི་ཟས་རིགས་དེ་དག་ལ་གཏན་
ནས་མི་ལོབ་པར་གྱུར། གྲོང་ཁྱེར་དུ་འབྲོག་ཁུལ་གྱི་ཤ་མར་རྩམ་གསུམ་དང་འོ་ཇ་མངར་
མོ་སོགས་མེད་པར་དུས་རྒྱུན་འབྲས་བཙོས་མ་དང་ཚལ་རིགས་སྣ་ཚོགས་ཏེ། ལན་རེར་
ཚལ་རིགས་ཀྱི་ཁྲོད་དུ་མཚོ་ནང་ནས་ཐོན་པའི་འབུ་རིགས་སྣ་ཚོགས་མཐོང་རྒྱུ་འདུག་
པས། སྐྱབས་ལོར་རྣམ་རྟོག་སྐྱེས་ཏེ་ཟས་རིགས་དེ་དག་མིད་ཐག་ནང་དུ་ག་ལ་འགྲོ་སྟེ།
མིག་གིས་བལྟས་ན་ཡང་འཚེར་སྣང་སྐྱེས་ཡོང་བར་འདུག
13



གཡུ་དྲུག་དཀར་དཔེ་ཚོགས།
འཁྲབ་ཁྲིད་པ་རྒན་པས་སྐྱབས་ལོས་ཟ་མ་འགྲངས་པོ་ཟ་གྱིན་མི་འདུག་པ་ཚོར་བས།
ཆེད་དུ་ཁོའི་གན་དུ་ཡོང་ནས་འཁྲབ་སྟོན་བྱེད་ན་དཀའ་ངལ་ཆེ་བས་ངེས་པར་དུ་ཟ་མ་
འགྲངས་ཚད་ཅིག་བཟའ་དགོས་པའི་སློབ་གསོ་བཏང་།
སྐྱབས་ལོས་འཁྲབ་ཁྲིད་པར་བལྟས་ཏེ"སྲོང་བཙན་སྒམ་པོས་འབུ་རིགས་འདི་དག་
བཟའ་དགོས་པ་རེད་དམ”ཞེས་དྲིས། །
འཁྲབ་ཁྲིད་པ་རྒན་པ་དགོད་བཞིན་དུ་དེ་ག་ལ་ཡིན། སྲོང་བཙན་སྒམ་པོས་སྐམས་
ལུག་གི་ཤ་དང་མར་རྩམ་སོགས་ལ་རོལ་པ་ཡིན”ཅེས་བཤད།
སྐྱབས་ལོས་དེ་ཐོས་པས་ཧ་ཅང་དགའ་བྱུང”དེས་ན་ངས་ཀྱང་སྐམས་ལུག་གི་ཤ་དང་
མར་རྩམ། འོ་ཇ་སོགས་ཟ་འཐུང་བྱ་རྒྱུ་ཡིན”ཅེས་བཤད། །
སྐྱབས་ལོའི་སྐད་ཆ་དེས་འཁྲབ་ཁྲིད་པ་རྒན་པ་ཡང་ཧ་ཅང་དཀའ་ཁག་ལ་གཏད་
བྱུང༌། ཁོང་གིས་དངན་པ་ཞིག་འཐེན་ནས“ད་དུང་འཁྲབ་སྟོན་བྱེད་ཀྱིན་མེད་པས་ཁྱོད་
ཀྱང་གྲོང་ཁྱེར་གྱི་འཚོ་བར་ལོབས་ཐབས་བྱེད་དགོས། རྩྭ་ཐང་ལ་རྩྭ་ཐང་གི་འཚོ་བ་ཡོད་
པ་བཞིན་དུ་གྲོང་ཁྱེར་ལ་ཡང་གྲོང་ཁྱེར་གྱི་འཚོ་བ་ཡོད་པས། ཁྱོད་རང་གྲོང་ཁྱེར་དུ་ཡོང་
ན་ཅིས་ཀྱང་གྲོང་ཁྱེར་གྱི་འཚོ་བར་ལོབ་པར་བྱ་དགོས”ཞེས་བརྗོད།
ཡུན་རིང་མ་འགོར་བར་སྐྱབས་ལོས་ཀྱང་ཉེ་འཁོར་གྱི་མི་དག་གིས་ཅི་བྱེད་ལ་ལད་
མོ་བྱས་ཏེ། གྲོང་ཁྱེར་གྱི་འཚོ་བའི་རོལ་སྟངས་ལ་གོམས་ཅི་ཐུབ་བྱས་ཤིང་། གློག་བརྙན་
པར་ལེན་བྱེད་པའི་ལས་བྱེད་མི་སྣ་དག་ལ་ཡང་ཅུང་འདྲིས་པར་གྱུར་སོང་།
སྐྱབས་ལོས་ཐོག་མའི་ཟླ་གཅིག་གི་རིང་ལ་འཁྲབ་ཁྲིད་པ་རྒན་པས་བྱིན་པའི་འཁྲབ་
གཞུང་མཐུག་པོ་དེ་ཡང་དང་བསྐྱར་དུ་ཀློག་འདོན་བྱས་པ་དང་། དེ་ནས་འཁྲབ་ཁྲིད་པ་
རྒན་པའི་རྗེས་སུ་འབྲངས་ཏེ་གློག་བརྙན་པར་ལེན་བྱེད་དུས་སུ། འཁྲབ་སྟོན་པ་རྣམས་
ཀྱིས་ཇི་ལྟར་འཁྲབ་སྟོན་བྱེད་པར་བལྟས། སྐྱབས་ལོར་མཚོན་ན་ཁོ་རང་གྲོང་ཁྱེར་དུ་
ང
14



6:)
གྱི
སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཡོང་བ་ནས་བཟུང་། ཆེས་དཀའ་ངལ་ཆེ་བ་ནི་འཁྲབ་གཞུང་ཀློག་སྦྱོང་བྱེད་པ་དང་།
འཁྲབ་སྟོན་པས་འཁྲབ་སྟོན་པར་ཇི་ལྟར་ལྟ་ཞིབ་དང་ལད་མོ་བྱེད་རྒྱུ་དེ་མ་ཡིན་པར། དེ་
ལས་ལྡོག་སྟེ་ལས་གྲོགས་དག་དང་འཁྲབ་སྟོན་པ་དག་གིས་བཤད་པའི་རྒྱ་སྐད་ཀྱི་ཧ་ཅི་
ཡང་མི་གོ་བ་དེ་རེད། དེ་བས་ཁོས་ནམ་རྒྱུན་འཁྲབ་གཞུང་ཀློག་སྦྱོང་བྱེད་པའི་ཞོར་དུ།
སྨྱུ་གུ་དང་འབྲི་དེབ་ཅིག་ཉོས་ཏེ་ལས་གྲོགས་དག་གི་གན་ནས་རྒྱ་ཡིག་དང་རྒྱ་སྐད་ཉུང་
ཙམ་རེ་སྦྱོང་ཨེ་ཐུབ་ལ་ཧུར་བརྩོན་བྱས། ཡ་མཚར་བ་ལ་དེ་སྔོན་ཁོ་རང་གིས་སྦྲ་གུར་
སློབ་གྲྭ་འགྲིམ་དུས་སུ། དགེ་རྒན་གྱིས་རྒྱ་སྐད་དང་རྒྱ་ཡིག་ཉུང་ཙམ་རེ་ཡང་དང་བསྐྱར་
དུ་ཁྲིད་པ་དེ་ཡང་ཧ་ཅང་ཡིད་ལ་འཛིན་དཀའ་བ་ཞིག་ཡོད་མོད། ད་ལྟ་ཉིན་རེར་ཐ་སྙད་
ཉི་ཤུ་ལྷག་ཙམ་འབྲི་དེབ་སྟེང་བྲིས་པ་ན། དེ་མ་ཐག་ཡིད་ལ་ཧ་ཅང་འཛིན་སླ་བའི་སྣང་
བ་ཞིག་སྐྱེས་བྱུང་།
ལས་གྲོགས་ཚང་མས་ཁོའི་མིང་ལ་རྒྱ་སྐད་ཀྱིས“རལ་བ”ཞེས་འབོད་པར་བྱེད་། ཁོ་
ཚོས་དང་ཐོག་སྐྱབས་ལོར“རལ་བ”ཞེས་འབོད་དུས་སུ་སྐད་ཆའི་ནང་དུ་ཅུང་མཐོང་ཆུང་
དང་ཟུར་ཟའི་ནང་དོན་ཞིག་ཡོད་པ་རེད་མོད། རིམ་བཞིན་དུ་བཤད་མཁན་གྱི་ཁ་རུ་བྱང་
བ་དང་ཉན་མཁན་གྱི་རྣ་རུ་ལོབས་པར་གྱུར་པས། “རལ་བ་ཞེས་པའི་མིང་དེ་ཁོ་རང་གི་
དངོས་མིང་ལྟ་བུ་ཞིག་ཏུ་ཆགས་ཏེ། གཞན་པའི་ནང་དོན་ཅི་ཡང་མེད་པ་ཞིག་ཏུ་གྱུར་ལ།
སྐྱབས་ལོ་རང་ཉིད་ཀྱང་མིང་དེ་ལ་ཧ་ཅང་དགའ་བར་བྱེད།
ལས་གྲོགས་རྣམས་ཀྱིས་རྒྱ་སྐད་ཀྱིས་” ཨ་རོག་རལ་བ། ཟ་མ་བཟའ་རུ་འགྲོ”ཞེས་
ཟེར།
ཁོས་རྒྱ་སྐད་ཀྱིས། "ཡ་ཡ། ང་ད་ཡོང་”ཞེས་བརྗོད་པར་བྱེད། །
ལས་གྲོགས་རྣམས་ཀྱིས་རྒྱ་སྐད་ཀྱིས། “ཨ་རོག་རལ་བ། འདུས་ཀར་འགྲོ”ཟེར།
ཁོས་རྒྱ་སྐད་ཀྱིས། “ཁྱོད་ཚེ་སྔོན་ལ་སོང་དང་ང་མྱུར་མོར་བསླེབ་ངེས”ཞེས་ལན་
15



གཡུ་དྲུག་དཀར་དཔེ་ཚོགས།
འདེབས།
ལས་གྲོགས་རྣམས་ཀྱིས་རྒྱ་སྐད་ཀྱིས”རལ་བ། རྒྱ་སྲང་དུ་ཨེ་འགྲོ་ཟེར་བ་ལ།
ཁོས་རྒྱ་སྐད་ཀྱིས”ཁྱོད་ཚོ་སོང་དང་། ངས་ད་དུང་ཡི་གེ་འགའ་སྦྱང་དགོས”ཞེས་
བཤད་པ་ཡིན།
སྐྱབས་ལོ་གྲོང་ཁྱེར་དུ་ཕྱིན་ནས་ལོ་གཅིག་འགོར་སོང་། ལོ་གཅིག་གི་ནང་དུ་
སྐྱབས་ལོས་རྒྱ་སྐད་དང་རྒྱ་ཡིག་ལ་རང་སྦྱོང་བྱས་ཏེ་སློབ་ཆུང་མཐར་ཕྱིན་པའི་ཆུ་ཚད་
ལ་བསླེབས་པར་གྱུར་པས། ལས་གྲོགས་ཚོས་ཁོ་ཚོ་སྐྱབས་ལོ་དང་ལྷན་དུ་བསྡད་ནས་
བོད་སྐད་ཚིག་གཅིག་ཀྱང་མ་ཤེས་ནའང་། སྐྱབས་ལོས་ཁོ་ཚོའི་གན་ནས་རྒྱ་སྐད་དང་རྒྱ་
ཡིག་འདི་འདྲ་ཞིག་སྦྱངས་འདུག་པར་ཡ་མཚན་ཏེ། ཁོ་ནི་ངག་རྒྱུན་དུ་གྲགས་པའི ཡང་
སྤྲུལ་ཞིག་ཡིན་པ་འདྲ་ཟེར་ནས་བསྟོད་བསྔགས་བྱེད། ལོ་གཅིག་གི་ནང་དུ་སྐྱབས་ལོས་
གློག་བརྙན《སྲོང་བཙན་སྒམ་པོ》པར་ལེན་བྱ་བ་མཇུག་རྫོགས་པར་བྱས་པར་མ་ཟད། ཁོ་
རང་ནི་གློག་བརྙན་ཁྲོད་ཀྱི་མི་སྣ་གཙོ་བོ་སྲོང་བཙན་སྒམ་པོ་འཁྲབ་སྟོན་པ་ཡིན་ལ། ཁོས་
འཁྲབ་སྟོན་བྱས་པ་འཁྲབ་ཁྲིད་པ་རྒན་པའི་བློར་ཡང་ཧ་ཅང་བབས་བྱུང་།
གློག་བརྙན་གྱི་ནང་དོན་འདི་འདྲ་ཡིན་ཏེ། སྲོང་བཙན་སྒམ་པོའི་ཡབ་རྒྱལ་བོ་
གནམ་རི་སྲོང་བཙན་གྱིས་བོད་གཅིག་གྱུར་གྱི་བྱ་བར་བྱས་རྗེས་བླ་ལྷག་ཏུ་ཆེ་བའི་བློན་
པོ་གསར་བ་དག་ལ་མངའ་རིས་དང་བཅས་པའི་བདག་རྐྱེན་ཆེན་པོ་གནང་བས། དེ་སྔའི་
བློན་པོ་རྙིང་བ་དག་ལ་ཕྲག་དོག་ཆེན་པོ་སྐྱེས་ཏེ་གཡོ་ཐབས་ཀྱིས་རྒྱལ་བོར་དུག་དྲངས་
ནས་བཀྲོངས། སྐབས་དེར་ལོ་ན་བཅུ་གསུམ་ལ་སོན་པའི་སྲོང་བཙན་སྒམ་པོས་རྒྱལ་
སྲིད་ཀྱི་བྱ་བ་ཕྲག་ཏུ་བཞེས་ནས་གཅིག་གྱུར་གྱི་བྱ་བར་བྱས་རྗེས་ཆེ་བའི་བློན་པོ་གསར་
བ་དག་དང་མནའ་བོར་ཏེ། ཡབ་ལ་དུག་འདྲེན་མཁན་གྱི་བློན་ངན་དག་ཚར་བཅད་
ནས་རྒྱལ་སྲིད་བདེ་ལ་བཀོད་པ་དང་། དེར་མཐུད་ནས་མུ་མཐུད་དུ་སྐུ་དངོས་ཀྱིས་དྲག་
16



A
སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
དེ
ང
པོ་དམག་གི་ཁ་ལོ་བསྒྱུར་ཏེ་ཞང་ཞུང་དང་འཇང་། འ་ཞ་ལ་སོགས་པའི་མཐའ་འཁོར་གྱི་
ཚོ་ཁག་རྒྱལ་ཕྲན་དག་དབང་དུ་བསྡུས་ཏེ་བོད་ཆེན་པོའི་རྒྱལ་རབས་བཙུགས་པ། བློན་
པོ་ཐོན་མི་སམ་བྷོ་ཊ་རྒྱ་གར་དུ་ཡི་གེ་སྦྱང་དུ་མངགས་ཤིང་ཕྱིར་ལོག་སྟེ་བོད་ཡིག་གསར་
བཏོད་མཛད་དུ་བཅུག་པ། དམག་དཔུང་གི་སྒྲིག་གཞི་དང་ཁྲིམས་སྲོལ་གསར་བ་གཏན་
ལ་ཕབ་པ། མཇུག་མཐར་ཡར་འཕེལ་དུ་འགྲོ་བཞིན་པའི་ཐང་རྒྱལ་རབས་ཀྱི་སྲས་མོ་
ཝུན་ཁྲིན་ཀོང་ཇོ་དང་བལ་བོའི་རྒྱལ་བོའི་སྲས་མོ་བལ་བཟའ་ཁྲི་བཙུན་གཉིས་བཙུན་
མོར་བསུས་ཤིང་ཁྱིམ་མཚེས་རྒྱལ་ཁབ་དང་མཛའ་མཐུན་འབྲེལ་བ་བཙུགས་ཏེ། རྒྱལ་
ཁམས་བདེ་འཇགས་དང་འབངས་མི་བདེ་སྐྱིད་ཀྱི་སྒོ་གླེགས་ཕྱེ་བའི་ཚུལ་སོགས་ལོ་རྒྱུས་
དངོས་ཇི་བཞིན་དུ་སྒྲིག་སྦྱོར་བྱས་ཡོད་པས། གློག་བརྙན་ཐོག་མར་གཏོང་བའི་མཛད་
སྒོའི་སྟེང་ཆེད་མཁས་པ་དང་ལྟ་མཁན་པ་མང་བོས་དགའ་བསུ་ཆེན་པོ་བྱས་སོང་།
གློག་བརྙན་པར་ལེན་གྱི་བྱ་བ་ཡོངས་རྫོགས་མཇུག་རྫོགས་ནས་འཁྲབ་སྟོན་པ་དག་
རང་རང་གི་ས་རུ་འགྲོ་ཁར། འཁྲབ་ཁྲིད་པ་རྒན་པས་འཁྲབ་སྟོན་པ་ཡོངས་རྫོགས་ཁང་
བའི་ནང་དུ་བསྡུས་ཏེ། ཁོ་ཚོ་རེ་རེར་གན་རྒྱའི་ནང་དོན་ལྟར་གཏང་རག་གི་སྒོར་མོ་
གནང་། འཁྲབ་ཁྲིད་པ་རྒན་པས་མི་རེ་རེའི་མིང་ནས་བོས་ཏེ་ཁོའི་གན་ནས་མིང་རྟགས་
འགོད་དུ་བཅུག་རྗེས། སྒོར་མོ་དག་ཤོག་ཐུམ་དམར་པོ་ཞིག་གི་ནང་དུ་གཅུད་ནས་ཁོ་
ཚོའི་ལག་ཏུ་བཞག་པ་རེད། མཇུག་མཐར་སྐྱབས་ལོའི་མིང་ནས་བོས་འཕྲལ་སྐྱབས་ལོ་
ཡང་མི་ཚང་མ་ལྟར་ཡར་ལངས་ནས་འཁྲབ་ཁྲིད་པ་རྒན་པའི་གན་དུ་སོང་།
སྐྱབས་ལོ་འཁྲབ་ཁྲིད་པ་རྒན་པའི་མདུན་དུ་བསླེབས་པ་ན། འཁྲབ་ཁྲིད་པ་རྒན་
པའི་གདོང་ལ་འཛུམ་ཞིག་ལངས་བཞིན་ཐོག་མར་ཁོ་ལ་ལག་འཇུ་ཞིག་བྱས་རྗེས། ལག་
གཡོན་པར་བསྣམས་ཡོད་པའི་ཤོག་ཐུམ་དེ་ཁོ་ལ་གཏད་བཞིན། "འདི་ནི་ཁྱོད་ཀྱི་གཏང་
རག་ཡིན། ཁྱོད་ནི་གཙོ་འཁྲབ་པ་ཡིན་པས་སྒོར་ཁྲི་གཉིས་ཡོད”ཅེས་ཟེར།
17



གཡུ་དྲུག་དཀར་དཔེ་ཚོགས།
སྐྱབས་ལོ་ནི་འཁྲབ་ཁྲིད་པ་རྒན་པའི་མདུན་དུ་ལངས་ནས་སྡོད་པ་ལས། འབྲི་དེབ་
སྟེང་དུ་མིང་རྟགས་མི་འགོད་ལ་ཤོག་ཐུམ་དེ་ལེན་རྩིས་ཀྱང་བྱས་མ་བྱུང་བས། ལས་
གྲོགས་ཚང་མ་ཡ་མཚན་པར་གྱུར་སོང་། ཚང་མའི་སེམས་ལ་ཁོ་རང་གཙོ་འཁྲབ་པ་ཡིན་
པས་སྒོར་ཁྲི་གཉིས་ཉུང་ཐལ་སྙམ་པ་ཡིན་རྒྱུ་རེད། ཅི་འདྲའི་ཧམ་པ་ཆེ་བ་ལ་ཨང་སྙམ།
འཁྲབ་ཁྲིད་པ་རྒན་པ་ཡང་ཧ་ཅང་དོགས་མི་བདེ་བར་གྱུར་ཏེ། གདོང་གི་འཛུམ་དེ་
འཕྲལ་ཕྱིར་བསྡུས་ཤིང་། ཅུང་ཉོབ་ཡོད་པའི་མིག་གཉིས་ཀྱིས་མིག་ཤེལ་གྱི་གོང་རོལ་
ནས་ཧུར་རེར་ཁོ་ལ་ལྟ་བཞིན“ཅི་རེད། ཉུང་ཐལ་སྙམ་མམ། འདི་ནི་སྔོན་དུ་བཞག་པའི་
གན་རྒྱའི་ནང་དོན་ལྟར་བྱིན་པ་ཡིན། ཁྱོད་རང་ཉིད་འཐད་པའི་མིང་རྟགས་ཀྱང་བཀོད་
ཡོད་པ་མིན་ནམ”ཞེས་ཟེར། །
སྐྱབས་ལོས་ཅུང་དོགས་མི་བདེ་བའི་ངང”“ང་ལ་སྒོར་མོ་མི་དགོས”ཞེས་བཤད་བྱུང་།
འཁྲབ་ཁྲིད་པ་རྒན་པས་རང་ཉིད་ལ་གོ་ནོར་ཐེབས་བྱུང་སྙམ་པ་འདྲ”ཅི་ཟེར། ཁྱོད་
ལ་སྒོར་མོ་མི་དགོས་ཟེར་རམ”ཞེས་དྲིས།
སྐྱབས་ལོས་སྔར་བཞིན་དུ་ཅུང་དོགས་མི་བདེ་བའི་ངང”“ང་ལ་སྒོར་མོ་མི་དགོས”
ཞེས་བཤད།
ལས་གྲོགས་ཚང་མ་སྔར་བས་ཀྱང་ཡ་མཚར་བར་གྱུར་སོང་། རང་ཉིད་ཀྱིས་འདུས་
ཀ་བྱས་རྗེས་ལས་གླ་མི་ལེན་པ་ནི་ངོ་མ་གླེན་རྟགས་ཚ་བོ་ཞིག་རེད་སྙམ།
འཁྲབ་ཁྲིད་པ་རྒན་པ་ཡང་ཧ་ཅང་ཡ་མཚར་བར་གྱུར་ཏེ། ལག་གཡས་པས་མིག་
ཤེལ་ཡར་འདེད་ཙམ་བྱས་ཤིང་། གདོང་ལ་ཡང་བསྐྱར་འཛུམ་ཞིག་མངོན་བཞིན་དུ“ཁྱོད་
ལ་སྒོར་མི་དགོས་ཟེར་ག་ལ་རུང་། འདི་ནི་ཁྱོད་ཀྱིས་འཁྲབ་སྟོན་བྱས་པའི་ལས་གླ་ཡིན་
པས་ངེས་པར་དུ་ལེན་དགོས་པ་རེད”ཅེས་ཟེར།
སྐྱབས་ལོས་དེ་འཕྲལ་ཧ་ཅང་རེ་ཞུ་བྱེད་པའི་མིག་མདངས་ཀྱིས་སྒྲིག་ཁྲིད་པའི་
18



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
གདོང་ལ་ལྟ་བཞིན“ང་ལ་སྒོར་མོ་མི་དགོས། སྒོར་མོའི་ཚབ་ཏུ་གློག་བརྙན་འདི་ང་ཚོའི་
སྡེ་བའི་ནང་དུ་ཁྱེར་ནས་ཐེངས་གཅིག་བསྟན་ན་ཨེ་ཆོག ང་ཚོའི་སྡེ་བ་གཞི་རིམ་དུ་
ཡོད་པར་བརྟེན། ད་ལྟ་གློག་བརྙན་ལ་ཡང་ལྟ་ཐུབ་ཀྱིན་མེད”ཅེས་བཤད་བྱུང་། །
ཁང་བའི་ནང་དེ་མ་ཐག་ཏུ་དལ་ཅག་གེར་གྱུར་སོང་། སྐྱབས་ལོའི་སྐད་ཆ་དེས་
འཁྲབ་ཁྲིད་པ་རྒན་པ་ཡང་སེམས་འགུལ་ཐེབས་ཏེ་རེ་ཞིག་རྟབ་རྟབ་པོར་གྱུར་བ་དང”དེ་
ལོས་ཆོག དེ་ལོས་ཆོག འོན་ཀྱང་ཁྱོད་ཀྱིས་རང་ཉིད་ཀྱི་ལས་གླ་ཅིས་ཀྱང་ལེན་དགོས།
ཁྱོད་རང་ཕྱིར་ཡུལ་དུ་སོང་ན་ཕ་མ་གཉིས་ལ་སྟོན་རྒྱུ་ཞིག་དགོས་པ་རེད། དེང་ཐོག་ངས་
ཀྱང་ཁོ་ཚོར་ཁས་ལེན་བྱས་ཡོད”ཅེས་ཟེར། །
འཁྲབ་ཁྲིད་པ་རྒན་པས་རང་ཉིད་ཀྱི་རེ་བ་དང་ལེན་བྱས་སོང་བས། སྐྱབས་ལོ་ཡང་
དེ་འཕྲལ་ཧ་ཅང་དགའ་བར་གྱུར་སོང་། ཁོས་ཚིག་ཐག་ཆོད་པའི་ངང“ངའི་ཕ་མ་གཉིས་
གློག་བརྙན་འདི་ལ་དགའ་ངེས་ཡིན། སྡེ་མི་དག་ཀྱང་གློག་བརྙན་འདི་ལ་ཧ་ཅང་དགའ་
ངེས་རེད”ཅེས་བཤད་པས། ཁང་བའི་ནང་དེ་མ་ཐག་ཏུ་ཐལ་མོའི་རྡེབ་སྒྲས་ཁེངས་སོང་།
སྐྱབས་ལོ་དང་འཁྲབ་ཁྲིད་པ་རྒན་པ་གཉིས་ཀ་རླངས་འཁོར་ཆུང་བར་བསྡད་དེ་ཕྱིར་
ནག་ཞར་སྡེ་བའི་ནང་དུ་ཡོང་དུས་སྟོན་མཇུག་ལ་སླེབས་ཟིན་པས། མཐའ་མེད་པའི་
རྩྭ་ཐང་གི་ཁ་དོག་སེར་པོར་གྱུར་འདུག་ཅིང་། དབྱར་སའི་རུ་བ་ཐམས་ཅད་ཀྱང་ཤོད་དུ་
བབས་ཏེ། ཁྱིམ་ཚང་རེ་རེར་ཧ་ཅང་བག་ལྷོད་དང་སྤྲོ་སྐྱིད་ཀྱི་རྣམ་པ་ཞིག་ཤར་ཡོད་པར་
མ་ཟད། སྦྲ་ཁྱིམ་རེ་རེའི་ཐབ་ཁུང་ལས་མཆེད་པའི་ཨོང་བའི་དུ་བ་དང་འོ་དྲི་འདྲེས་མའི་
དྲི་ངད་ཅིག་མཐའ་འཁོར་ཡོངས་སུ་ཁྱབ་འདུག་ལ། ཁྱིམ་བདག་མ་དག་གིས་ཕྱི་རོལ་ཏུ་
རྩེ་རུ་ཕྱིན་པའི་བྱིས་པ་དག་ཕྱིར་འབོད་པའི་སྐད་དང་། གསར་དུ་བཙས་མ་ཐག་པའི་བུས་
པའི་ཕོ་བ་ལྟོགས་ཏེ་ཨ་མས་ནུ་མ་བསྣུན་པར་རེ་བའི་ངུ་སྐད་སོགས་དུས་ངེས་མེད་དུ་ཐོས་
ཐུབ། སྐྱབས་ལོ་རླངས་འཁོར་ཆུང་བར་བསྡད་དེ་ཕྱིར་ཡུལ་དུ་བསླེབས་པ་མཐོང་འཕྲལ་



གཡུ་དྲུག་དཀར་དཔེ་ཚོགས།
སྡེ་མི་རྣམས་གཅིག་རྗེས་གཉིས་མཐུད་དུ་སྔ་གཞུག་བརྩད་ནས་ཁོང་ཚང་ལ་ལྟ་རུ་འདུས་
བྱུང་། སྐབས་འདིའི་སྐྱབས་ལོ་ཡང་ལོ་གཅིག་གི་སྔོན་དུ་སྡེ་བ་དང་གྱེས་ནས་འགྲོ་དུས་
དང་བསྡུར་ན་རྩ་བ་ནས་འགྱུར་ཡོད་པ་སྟེ། དེ་སྔའི་ལུས་ཡོངས་ཚིལ་དྲེག་གིས་ཁེངས་
པའི་གསར་བུ་ནག་རིལ་བ་དེ་མ་ཡིན་པར། ངོ་གདོང་དཀར་པོར་གྱུར་ཅིང་མགོ་ཡི་རལ་
བ་ནག་ཐིང་ཐིང་དུ་རྦབ་ཆུ་ལྟར་ཤམ་མེར་ཡོད་པ་དང་། ལུས་ལ་ཕྱི་གླིང་བའི་ལྭ་བ་གྱོན་
ནས་མགུལ་ཆིངས་དཀྲིས་འདུག་པས། རྩྭ་ཐང་གི་འབྲོག་པ་ཞིག་དང་གཏན་ནས་མི་འདྲ་
བར་གྱུར་འདུག མི་རྣམས་སྐྱབས་ལོའི་མཐའ་རུ་རུབ་ནས་གྲོང་ཁྱེར་ནི་ཅི་འདྲ་ཞིག་
ཡིན་པ་དང་། གློག་བརྙན་ནི་ཇི་ལྟར་འཁྲབ་སྟོན་བྱེད་པ་སོགས་ཀྱི་སྐད་ཆ་སྣ་ཚོགས་འདྲི་
བར་བྱེད་ལ། སྐྱབས་ལོ་ནི་མི་ཚོགས་ཀྱི་དབུས་སུ་གཡུལ་ལས་རྒྱལ་བའི་དམག་དཔོན་
ཞིག་དང་འདྲ་བར་ཁོ་ཚོའི་དྲི་བར་ལན་འདེབས་བཞིན་འདུག
''སྐྱབས་ལོ། གྲོང་ཁྱེར་ནི་ཅི་འདྲ་ཞིག་རེད།
“གྲོང་ཁྱེར་ན་ཁང་བརྩེགས་ཧ་ཅང་མང་། མི་ཚོགས་ཀྱང་གྲོག་ཚང་བརྡོལ་བ་དང་
འདྲ། རླངས་འཁོར་ནི་མི་ལས་ཀྱང་མང་།”
སྐྱབས་ལོ། ཁྱོད་རང་གྲོང་ཁྱེར་དུ་སོང་ནས་ཡུལ་དྲན་བྱུང་ངམ།”
“ཡུལ་ཅི་ལ་མི་དྲན། གྲོང་ཁྱེར་ནི་ཧ་ཅང་རྒྱས་སྤྲོས་ཡིན་ནའང་། ཁ་དཔེར་ཡང་
རང་ཡུལ་གད་པ་ཡིན་རུང་སྐྱིད་ཟེར་བ་མ་ཡིན་ནམ།”
སྐྱབས་ལོ། གློག་བརྙན་ནི་ཇི་ལྟར་འཁྲབ་སྟོན་བྱེད་དགོས་པ་རེད།”
“དེ་ཟེར་རམ། དེ་ཡང་ཡ་མཚར་རྒྱུ་ཆེན་པོ་མེད་པ་རེད། ང་ཚོས་རྒྱུན་ལྡན་གྱི་བྱ་
བ་ཅི་ཞིག་ཐེ་ཚོམ་མེད་པར་བསྒྲུབས་པ་དང་གཅིག་མཚུངས་སུ་འདུག ཚང་མ་བལྟ་རུ་
ཤོག་དང་། དོ་དགོང་འདི་གར་གློག་བརྙན་སྟོན་རྒྱུ་ཡིན། གློག་བརྙན་གྱི་མིང་ལ《སྲོང་
བཙན་སྒམ་པོ》ཟེར།"
2O



CV
སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས་
ཀན་།
དགོང་མོའི་དུས་སུ། འཁྲབ་ཁྲིད་པ་རྒན་པས་ཁ་ལོ་བ་དང་སྐྱབས་ལོ་གཉིས་ཀར་
རླངས་འཁོར་ལས་གློག་འདོན་འཕྲུལ་འཁོར་དང་གློག་བརྙན་གཏོང་བའི་སྒྲིག་ཆས་ཚང་
མ་ལེན་དུ་བཅུག་སྟེ། སྐྱབས་ལོ་ཚང་གི་སྦྲ་འདབས་སུ་ལྕགས་ཀྱི་ཀ་བ་གཉིས་བཙུགས་
ནས་བརྙན་ཡོལ་བཀལ་ཏེ་གློག་བརྙན་སྟོན་གྲབས་བྱེད་སྐབས། ནག་ཞར་སྡེ་བའི་མི་
རྣམས་ཀྱིས་སྔ་མོ་ནས་ནོར་ལུག་ལྷས་སུ་བསྐྱིལ་ཞིང་དགོང་ཟས་སྔ་འཐུང་བྱས་རྗེས། ལོ་
ལོན་དང་བྱིས་པ་ཡོངས་རྫོགས་ཁྲིད་ནས་སྐྱབས་ལོ་ཚང་དུ་གློག་བརྙན་ལ་བལྟ་རུ་ཡོང་སྟེ་
འུར་ཟིང་ཟིང་བྱེད། །
སྨག་ཆད་མ་ཐག་གཞི་ནས་གློག་འདོན་འཕྲུལ་འཁོར་སྦར་ཞིང་གློག་སྒྲོན་བཀར་བ་
ན། བྱིས་པ་དག་གིས་ཉི་མ་དང་འདྲ་བའི་འོད་ཆེན་པོ་དེ་མཐོང་བས་འུར་སྒྲ་བསྒྲགས་ཏེ་
དགའ་འབོད་བྱས་སོང་། ཅང་མ་འགོར་བར་གློག་བརྙན་བསྟན་པ་ན་མི་ཚང་མ་སྔར་བས་
ཀྱང་འུར་ཆིལ་ལེར་གྱུར་པ་དང་། བརྙན་ཡོལ་ངོས་སུ་སྐྱབས་ལོའི་གཟུགས་བརྙན་ཇི་མ་
ཇི་བཞིན་དུ་ཤར་བྱུང་བ་མཐོང་བས། མི་ཚང་མ་ཡ་མཚར་དང་བཅས་འུར་བརྒྱབ་བྱུང༌།
“ཀན་ཀན་ཀན། ཀན་སྐྱབས་ལོ་མ་ཡིན་ནམ།”
རེད་རེད། སྲོང་བཙན་སྒམ་པོ་ནི་སྐྱབས་ལོ་རེད། སྐྱབས་ལོ་རྒྱལ་བོར་བསྡད་
འདུག །
“སྲོང་བཙན་སྒམ་པོའི་རལ་བ་ཡང་སྐྱབས་ལོའི་རལ་བ་འདྲ་བ་ཞིག་རེད་ཨང་། ཧ་
ཧ་ཧ།”
རྒན་པོ་ཞིག་གིས་ཁོ་ཚོར། དགོད་མི་རུང་། སྲོང་བཙན་སྒམ་པོ་ནི་འཕགས་པ་
སྤྱན་རས་གཟིགས་ཀྱི་རྣམ་སྤྲུལ་ཡིན་པ་རེད། འཕགས་པ་སྤྱན་རས་གཟིགས་ལ་གསོལ་
བ་ཐོབས”ཟེར་ནས་ལག་ཟུང་ཐལ་མོ་སྦྱར་བྱུང་བས། མི་ཚང་མ་དེ་འཕྲལ་ཁུ་སིམ་མེར་
གྱུར་སོང་།
21



གཡུ་དྲུག་དཀར་དཔེ་ཚོགས།
ར་དང་
གློག་བརྙན་ཁྲོད་དུ་ལོ་ན་གཞོན་པའི་སྲོང་བཙན་སྒམ་པོས་ལུས་ལ་བེར་ཆེན་གསོལ་
ཞིང་རལ་བ་རྒྱ་ལྕང་ལོ་མར་རིན་པོ་ཆེའི་རྒྱན་ཆས་སྤྲས་ཏེ། གུང་བློན་ཆེ་དགུའི་དབུས་
སུ་ཆོས་སྲིད་ཀྱི་དོན་ཆེན་ལ་བཀའ་གྲོས་གནང་བཞིན་པའི་ཚུལ་དང་། གཡུལ་འཁྲུག་
གི་སྐབས་སུ་སྲོང་བཙན་སྒམ་པོས་རལ་བ་སྟུག་པོའི་སྟེང་དུ་དར་འཕྲུ་དགུང་དང་མཉམ་
པའི་གསེར་རྨོག་གསོལ་ཞིང་། སྐུ་ལ་གསེར་ཁྲབ་བགོས་ཏེ་རྟ་ར་ར་ཞིག་ལ་བཅིབས་ནས་
དྲག་པོའི་རུ་དཔུང་ལ་ཁ་ལོ་བསྒྱུར་གྱིན་པའི་རྣམ་པ་དག་ནི། དེ་འདྲའི་མངོན་སུམ་དང་
དེ་འདྲའི་ཡིད་འགུལ་ཐེབས་པ་ཞིག་འདུག་པས། གློག་བརྙན་ལ་བལྟ་བཞིན་པའི་ལོ་ལོན་
འགའ་རེར་དེ་མུར་དད་པ་བླ་ལྷག་ཅིག་རྒྱས་ཤིང་། མགོ་ཡི་ཞྭ་མོ་ཕུད་ཅིང་ཡར་ལངས་
ནས་བརྙན་ཡོལ་གྱི་ཕྱོགས་སུ་ཕྱག་འཚལ་བྱུང་བས། རིམ་བཞིན་དུ་ལོ་ལོན་དག་གིས་
གཅིག་གིས་གཅིག་ལ་ལད་མོ་བྱེད་པ་ལྟར། སྲོང་བཙན་སྒམ་པོའམ་སྐྱབས་ལོར་ཕྱག་
འཚལ་མཁན་མང་པོ་བྱུང་བས། མཇུག་མཐར་སྐྱབས་ལོའི་ཕ་མ་གཉིས་ཀ་ཡང་སྡོད་
ཐབས་མ་བྱུང་བར། རྟབ་རྟབ་པོར་ཡར་ལངས་ཏེ་ཚང་མའི་རྗེས་འབྲངས་ནས་ཕྱག་འཚལ་
བྱུང་།
འཁྲབ་འཁྲིད་པ་རྒན་པས་ནག་ཞར་སྡེ་བ་ནས་དགོང་ཞག་གཉིས་ལ་གློག་བརྙན་
བསྟན་རྗེས། སྐྱབས་ལོའི་ལས་གླ་སྒོར་ཁྲི་གཉིས་དེ་ཁོའི་ཕ་མ་གཉིས་ཀྱི་ལག་ཏུ་བཞག་
སྟེ་ཕྱིར་གྲོང་ཁྱེར་དུ་ལོག་སོང་། འཁྲབ་འཁྲིད་པ་རྒན་པ་ཕྱིར་ལོག་པ་ནས་བཟུང་སྐྱབས་
ལོའི་སེམས་ནི་སྟོང་ལྷང་ངེར་གྱུར་སོང་། མ་རེད། དེ་ནི་འཁྲབ་འཁྲིད་པ་རྒན་པ་ཕྱིར་
གྲོང་ཁྱེར་དུ་ལོག་པས་མ་ཡིན་པར། སྐྱབས་ལོ་རང་ཉིད་ཕྱིར་ཕ་ཡུལ་དུ་ལོག་པས་སེམས་
ཁོང་སྟོང་ལྷང་ངེར་གྱུར་པ་རེད། དེང་ཐོག་ཁོ་རང་གྲོང་ཁྱེར་དུ་སོང་མ་ཐག་པའི་དུས་
སུ། གྲོང་ཁྱེར་གྱི་འདུ་ཟིང་ལ་ཡིད་སུན་ཏེ་ནམ་རྒྱུན་སེམས་ནང་དུ་དྲན་ཡོང་བ་ནི་པ་
ཡུལ་གྱི་རྩྭ་ཐང་ཡིན་ལ། ལན་རེར་འཁྲབ་ཁྲིད་པ་རྒན་པས་ཁོ་ཚེ་ཁྲིད་དེ་ཕྱི་རོལ་ཀྱི་སྤང་
2



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཐང་དག་ཏུ་གློག་བརྙན་བརྙན་ཕབ་བྱེད་དུ་འགྲོ་བའི་སྐབས་སུ། ཁོ་རང་གཅིག་པུ་དེ་
གའི་སྔོ་རྩྭ་གཡོ་བའི་ཐང་གཅལ་དུ་གན་རྐྱལ་དུ་ཉལ་ཙམ་བྱས་ནའང་། ཕ་ཡུལ་དུ་ལོག་
པ་ལྟ་བུའི་སྤྲོ་སྣང་ཞིག་གིས་ལུས་སེམས་ཡོངས་རྫོགས་སིམ་པར་གྱུར་མོད། ད་ལྟ་ཕ་ཡུལ་
ལ་དངོས་སུ་སླེབས་པའི་ཚེ་ན། འདི་གའི་ཡོད་ཚད་ཀྱང་འཇིག་རྟེན་གྱི་ཕྱི་རོལ་ཏུ་དོར་
བ་ཇི་བཞིན་སྟོང་ལྷང་ངེར་གྲག་འགུལ་ཅི་ཡང་མི་འདུག་པས། ངོ་མ་ཡིད་སུན་ཏེ་སྡོད་མི་
བཟོད་པ་ཞིག་ཏུ་གྱུར་འདུག །
སྐྱབས་ལོ་ཕྱིར་ཡུལ་དུ་ལོག་པ་ནས་བཟུང་། སྡེ་བའི་ནང་གི་རྒན་པ་དག་གིས་
སྐྱབས་ལོ་ནི་དངོས་གནས་ཁོའི་མེས་པོ་དང་འདྲ་བ་ཞིག་འཁྲུངས་འདུག་ཟེར་ནས་བསྟོད་
ར་བྱེད་བཞིན་དུ། འདས་ཟིན་པའི་བགྲེས་པོ་ཞིག་དྲན་ཤེས་ཀྱི་ཀློང་ནས་བསྐྱར་བཞེང་
བྱེད་མགོ་བརྩམས་བྱུང་ལ། སྐྱབས་ལོ་དང་ན་མཉམ་ཡིན་པའི་གཞོན་ནུ་དག་གིས་སྐྱབས་
ལོ་གང་ནས་མཐོང་ཡང་། ཁོའི་དངོས་མིང་ནས་མི་འབོད་པར”སྲོང་བཙན་སྒམ་པོ་
ཞེས་འབོད་པར་བྱེད། ཁོ་ཚོས་ཁོ་ལ་མིང་དེ་ལྟར་འབོད་པ་ནི་ཁོ་ལ་ཡིད་སྨོན་དང་བསྟོད་
པ་བྱེད་པའི་ནང་དོན་འདུག་པ་ཡིན་ཡང་། སྐྱབས་ལོར་མཚོན་ན་དེ་དུས་གྲོང་ཁྱེར་དུ་
བསླེབས་དུས་ལས་ཁུངས་ཀྱི་མི་དག་གིས་ཁོའི་མིང་ལ་“རལ་བ”བཏགས་པ་བཞིན་དུ་
དེང་ཐོག་ཅུང་མི་ལོབ་པ་ལྟར་སྣང་ཡང་། རིམ་བཞིན་དུ་བཤད་མཁན་གྱི་ཁ་ལ་བྱང་བ་
དང་ཉན་མཁན་གྱི་རྣ་ལ་ལོབས་པར་གྱུར་པས། ཁོའི་དངོས་མིང་ཡིན་པའམ་ཐ་ན་རང་
ཉིད་དངོས་གནས་སྲོང་བཙན་སྒམ་པོ་ཡིན་པ་ལྟར་ལོབས་པར་གྱུར་པ་དང་། ཁོ་རང་ཡང་
མིང་དེ་ལ་ཧ་ཅང་དགའ་བོ་བྱེད་ཀྱིན་འདུག
“ཨ་རོག་སྲོང་བཙན་སྒམ་པོ། ད་ནི་ཁྱོད་རང་ཕྱིར་གྲོང་ཁྱེར་དུ་འགྲོ་དགོས་པ་ཨེ་
རེད། །
སྐྱབས་ལོས་རང་ཉིད་ཀྱི་རལ་བ་ཤད་བཞིན་དུ”རྗེས་སུ་གློག་བརྙན་འཁྲབ་དགོས་ན་
23



གཡུ་དྲུག་དཀར་དཔེ་ཚོགས།
གྲོ
ར
མ་གཏོགས་འགྲོ་མི་དགོས”ཞེས་བཤད།
“སྲོང་བཙན་སྒམ་པོ། ཁྱོད་ཀྱིས་སྲོང་བཙན་སྒམ་པོ་འཁྲབ་དུས་དངོས་གནས་ཁྱོད་
ཀྱི་མེས་པོ་དང་འདྲ་ས་ཞིག་འདུག ཁྱོད་ཀྱི་མེས་པོ་ཡང་སྲོང་བཙན་སྒམ་པོ་ལྟ་བུའི་
དཔའ་རྒོད་ཅིག་ཡིན་པ་རེད།”
སྐྱབས་ལོས་མུ་མཐུད་དུ་རལ་བ་ཤད་བཞིན་དུ”འོན་ཀྱང་ངའི་མེས་པོས་ད་དུང་གློག་
བརྙན་འཁྲབ་མ་མྱོང་བ་རེད”ཅེས་བཤད། །
“སྲོང་བཙན་སྒམ་པོ། ཁྱོད་ཀྱིས་བལྟས་ན་གྲོང་ཁྱེར་སྐྱིད་ཀྱིན་འདུག་གམ་རྩྭ་ཐང་
ནས་སྐྱིད་ཀྱིན་འདུག”
སྐྱབས་ལོས་དེའི་མུར་རལ་བ་ཤད་རྒྱུ་ཡང་བརྗེད་པ་ལྟར་གྱུར་ཏེ་འདང་རྒྱག་གི་ནང་
དུ་ལྷུང་ནས་རེ་ཞིག་ལན་གདབ་རྒྱུ་མི་འདུག །
ཕལ་ཆེར་སྐྱབས་ལོ་ནི་གྲོང་ཁྱེར་གྱི་འཚོ་བར་གོམས་པར་གྱུར་ཟིན་པ་འདྲ། ཁོ་
རང་ནམ་རྒྱུན་ནངས་མོའི་དུས་སུ་མལ་ལས་ལངས་རྗེས། དེ་སྔ་སྡེ་བའི་ནང་དུ་ཡོང་བའི་
ལས་བྱེད་པ་དག་དང་འདྲ་བར་རང་ཉིད་ཁོ་ནར་དབང་བའི་འཁྲུད་ཆས་དག་ཁྱེར་ཡོང་
སྟེ། ཐོག་མར་ཤེལ་ཕོར་ཞིག་གི་ནང་དུ་ཆུ་བླུགས་ནས་སོ་འཁྲུད་པ་དང་། དེའི་རྗེས་རང་
ཉིད་ཀྱིས་ཁྱེར་ཡོང་བའི་ཀ་ཏོ་རའི་ནང་དུ་ཆུ་དྲོད་འཇམ་བླུགས་ཏེ། འཁྲུད་རྫས་མི་འདྲ་
བས་ཁ་ངོ་དང་རལ་བ་འཁྲུད་པར་བྱེད་ལ། མཇུག་མཐར་འབྲི་མར་གྱི་ཁ་ཞག་གིས་ངོ་
མི་འཕུར་བར། ཤེལ་ཕོར་སྒོ་ང་ལྟ་བུ་ཞིག་ལས་དྲི་ཞིམ་འཐུལ་བའི་ངོ་སྣུམ་འོ་མ་འདྲ་བ་
ཞིག་བླངས་ནས་ངོ་འཕུར་བར་བྱེད། དགོང་མོའི་དུས་སུ་ཡང་། ཐོག་མར་རྐང་བ་འཁྲུད་
པ་དང་དེ་རྗེས་སློག་པའི་ནང་དུ་མི་ཉལ་བར། ཁོ་རང་གིས་གྲོང་ཁྱེར་ནས་ཁྱེར་ཡོང་བའི་
སྲིང་བལ་བར་ཚངས་ཅན་གྱི་ཉལ་གདན་དང་ཉལ་ཐུལ་བཏིང་ནས་ཉལ་བར་བྱེད། ཉིན་
མོ་ཁྱིམ་མཚེས་དག་ལ་རུ་ཉུལ་བྱེད་དུ་འགྲོ་ནའང་། ལྭ་བར་ས་རྡུལ་གོས་འགྲོ་བར་དོགས་
24



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། ཚོ
སྣང་ཆེན་པོ་བྱེད་བཞིན་འདུག་ལ། ལན་རེར་དཀྱིལ་ཀྲུང་གིས་སྡོད་མ་བཟོད་པར་འདུག་
སྟེགས་ཤིག་དགོས་ཀྱིན་འདུག་པས། ཁྱིམ་ཚང་ལ་ལས་ཁོ་རང་ལ་ཇི་ལྟར་སྣེ་ལེན་བྱེད་
དགོས་པའང་མི་ཤེས་པར་འུ་ཐུག་འགྲོ།
དེ་ལྟར་ཡིན་ནའང་རྩྭ་ཐང་གི་མི་ནི་ནམ་ཡང་རྩྭ་ཐང་གི་མི་ལས་གཞན་དུ་འགྱུར་
ཐབས་མེད་པར་སྣང་སྟེ། ཡུན་རིང་མ་འགོར་བར་རྩྭ་ཐང་གི་ཉི་འོད་དང་རླུང་བུའི་གཙུབ་
བརྡར་འོག སྐྱབས་ལོའི་ངོ་གདོང་གི་ཤ་མདངས་རིམ་བཞིན་འགྱུར་ཏེ་སྡེ་བའི་མི་དག་གི་
ཤ་མདངས་དང་འདྲ་མཚུངས་སུ་གྱུར་སོང་ལ། ཁོའི་མགོ་ཡི་རལ་བ་ཡང་གྲོང་ཁྱེར་ནས་
ལོག་མ་ཐག་པའི་སྐབས་ལྟར་ཉར་ཚགས་བྱ་རྒྱུ་མ་བྱུང་བས། རིམ་བཞིན་མདངས་ཤོར་ཏེ་
སྔོན་ཆད་གྲོང་ཁྱེར་དུ་མ་སོང་བའི་དུས་དང་གཅིག་མཚུངས་སུ་གྱུར་ཡོད་པ་མཐོང་། སྡེ་
བའི་རྒན་པོ་འགའ་རེས་ལྐོག་ཏུ་སྐྱབས་ལོར་གདུང་སེམས་འཆང་གིན་ཡོད་ཅིང་། ཧ་ཅང་
ནང་དོན་ཟབ་མོ་ཡོད་པའི་ངང་ཕན་ཚུན་ལ། ངོ་མ་སེང་གེ་ནགས་དང་བྲལ་ན་སྒོ་ཁྱི་
རྔ་ནར་དུ་འགྱུར་ཟེར་བ་ཅི་མ་བདེན། གཙོ་བོ་ང་ཚོའི་ཁྲོད་དུ་མི་ནུས་པ་ཅན་ཞིག་མེད་
སོང་བས། སྐྱབས་ལོ་ཡང་འདི་ལྟར་སྡོད་དགོས་བྱུང་བ་རེད”ཅེས་བཤད་པ་ན། རྒན་པོ་
གཞན་དག་གིས་ཀྱང་ཡིད་འཐད་པའི་མགོ་ལྡེམ་ལྡེམ་བྱེད་བཞིན་ཧ་ཅང་ལྕི་བའི་དངན་པ་
འཐེན་པར་བྱེད།
དེ་བས་མི་དར་མ་འགའ་རེས་ཀུ་རེའི་ཚུལ་དུ་“ཨ་རོགས་སྲོང་བཙན་སྒམ་པོ། ད་ལྟ་
ཁྱོད་ཀྱི་རལ་བའི་མདངས་ཡལ་འདུག་པ་ཅི་རེད”ཅེས་འདྲི་བར་བྱེད། །
སྐྱབས་ལོས་ཀྱང་དེ་ལ་སྣང་དོགས་མི་བྱེད་པར”ངས་འདང་བརྒྱབ་ན་ངའི་མེས་པོ་
ཡང་གྲོང་ཁྱེར་ནས་ནར་སོན་པ་ཡིན་རྒྱུ་མ་རེད”ཅེས་བཤད་དེ་ངུ་དགོད་ཅིག་བྱེད།
སྐྱབས་ལོའི་སྐད་ཆ་དེ་མི་ཚང་མའི་བློར་བབས་བྱུང་བའམ་སྐྱབས་ལོར་སེམས་གསོ་
བྱེད་པ་གང་ཡིན་མི་རྟོགས་ཀྱང་། ཁོ་ཚོས་ཀྱང་དེ་མུར་མགོ་ལྕོག་ལྕོག་བྱེད་བཞིན་དུ་
25



གཡུ་དྲུག་དཀར་དཔེ་ཚོགས།
''རེད་ཡ། ཕ་ས་གོས་གདན་འདྲ་བ་འདི་མི་སྐྱིད་པར་མཁར་གྲོང་སྐམ་པོ་དེར་སྐྱིད་ཅིག་
ག་ལ་ཡོད”ཟེར།
འཇིག་རྟེན་གྱི་འགྱུར་ལྡོག་ནི་ཇི་འདྲའི་བློ་ཡུལ་ལས་འདས་པ་ཞིག་རེད་ཨང་། ལོ་
གཅིག་མ་འགོར་བར་སྐྱབས་ལོའི་འཁྲབ་སྟོན་བྱས་པའི་གློག་བརྙན《སྲོང་བཙན་སྒམ་པོ》
རྫོང་མཁར་དུ་ཐོན་ནས་འགྲེམ་སྟོན་བྱས་པས། རྫོང་གི་རིག་གནས་སྡེ་ཁག་གི་མགོ་ཁྲིད་
དག་གིས་ཀྱང་གཞི་ནས་ནག་ཞར་སྡེ་བར་མི་སྣ་མིང་གྲགས་ཅན་ཞིག་བྱུང་སོང་བ་ཤེས་
བྱུང་། མགོ་ཁྲིད་དག་གི་སེམས་སུ་ཁོ་ཚོས་ད་བར་དུ་ས་ཁུལ་འདིར་མགོ་ཁྲིད་ཀྱི་བྱ་བ་
བསྒྲུབས་ཀྱང་། མི་སྣ་དེ་འདྲ་ཞིག་ཡོད་པར་ཚོར་རྟོགས་མ་བྱུང་མོད། ཞིང་ཆེན་གྱི་མིས་
མིག་གིས་ལྟ་མྱུལ་བྱེད་ཐེངས་གཅིག་གིས་ཚོར་རྟོགས་བྱུང་བ་དེར་ངོ་གནོང་དང་བཅས་
མྱུར་མོར་ཐབས་བཀོད་འཐེན་ནས། སྐྱབས་ལོ་གང་མྱུར་ངང་རྫོང་རིག་རྩལ་འཁྲབ་སྟོན་
རུ་ཁག་ཏུ་བྱ་བ་བསྒྲུབ་ཏུ་བཅུག་ནས་རེ་ཞིག་ལ་ཚོད་ལྟ་བྱེད་རྒྱུ་དང་། ཁོའི་བསམ་བློའི་
རྣམ་འགྱུར་དྲང་ཞིང་བྱ་བའི་ནུས་པ་ཆེན་པོ་ཡོད་ན། དམངས་ཁྲོད་སྒྱུ་རྩལ་པ་ལས་བྱེད་
པའི་གྲས་སུ་བསྡུ་ལེན་བྱེད་པའི་ནང་དུ་བཞག་ནས། རང་རྫོང་གི་རིག་གནས་སྒྱུ་རྩལ་བྱ་
བར་བྱས་རྗེས་སུ་འཇོག་ཏུ་གཞུག་དགོས་པའི་གྲོས་ཐག་བཅད། ཁོ་ཚོས་དེ་ལྟར་བྱེད་པའི་
དམིགས་ཡུལ་ནི། འདི་ལྟར་བྱས་ན་རྫོང་ཨུ་དང་རྫོང་མི་དམངས་སྲིད་གཞུང་གི་མགོ་ཁྲིད་
ཀྱིས་ས་གནས་ཀྱི་ནུས་ལྡན་མི་སྣར་མཐོང་ཆེན་དང་སྐྱེད་སྲིང་བྱེད་པ་དོན་དངོས་ཐོག་
མཛུབ་མོ་བཙུགས་ནས་སྟོན་རྒྱུ་ཡོད་པར་གྱུར་པ་དེ་རེད། དེ་བས་རྫོང་རིག་གནས་ཅུས་
ཀྱི་ཅུས་ཀྲང་དང་རྫོང་རིག་རྩལ་འཁྲབ་སྟོན་རུ་ཁག་གི་འགན་ཁུར་བ་གཉིས་ཀྱིས་རླངས་
འཁོར་ཆུང་བ་ཞིག་བསྐོར་ཏེ་ཆེད་དུ་ནག་ཞར་སྡེ་བར་སྐྱབས་ལོ་གདན་འདྲེན་དུ་སོང་བ་
རེད།
མགོ་ཁྲིད་གཉིས་ཀའི་རླངས་འཁོར་ཆུང་བ་དེ་སྐྱབས་ལོ་ཚང་བསྙེགས་ནས་ཡོང་བ་
26



EE)
ང
དྲི
ན
སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ན། ནག་ཞར་སྡེ་བའི་མི་ཚང་མས་ཡང་བསྐྱར་སྐྱབས་ལོ་གྲོང་ཁྱེར་དུ་གློག་བརྙན་འཁྲབ་
སྟོན་བྱེད་དུ་འགྲོ་དགོས་བྱུང་བ་ཨེ་ཡིན་སྙམ་སྟེ། དེ་སྔོན་འཁྲབ་ཁྲིད་པ་རྒན་པ་རླངས་
འཁོར་ཆུང་བའི་ནང་ནས་ཡོང་དུས་ལྟར། སྡེ་བའི་མི་དག་སྦྲ་སྒོར་བུད་དེ་ཧ་ཅང་ཡིད་
སྨོན་བྱེད་པའི་མིག་མདངས་ཀྱིས་ལྟད་མོར་བལྟས་ནས་ཡོད་ཅིང་། སྐྱབས་ལོ་དང་ཁོའི་
ཕ་མ་གཉིས་ཀྱིས་ཀྱང་དོན་དག་ཅི་ཡིན་པ་མ་ཤེས་པར་མཉམ་གཅིག་ཏུ་སྒོར་བུད་ནས་
རླངས་འཁོར་གྱི་མདུན་བསུས།
རླངས་འཁོར་ཆུང་བ་དེ་ཤར་རེར་ཡོང་སྟེ་ཁོ་ཚང་གི་སྒོ་འགྲམ་དུ་ཐོན་འཕྲལ་ཏན་
སེར་བསྡད་བྱུང་བས། རླངས་འཁོར་ལས་མཆེད་པའི་དྲི་མ་སྐྱུར་བོ་ཞིག་ཀྱང་མཐའ་
འཁོར་དུ་བསྐྱིལ་བྱུང་། རྫོང་གི་མགོ་ཁྲིད་གཉིས་ཀ་འཕྲོ་རིམ་འཕྲོར་སར་བབས་རྗེས།
སྐྱབས་ལོ་ཚང་གི་སྦྲ་ཁྱིམ་གྱི་གནས་བབ་ལ་རགས་ལྟ་ཞིག་བྱས་པ་དང་། དེ་ནས་སྔོན་དུ་
བུད་ཡོད་པའི་སྐྱབས་ལོ་ཕ་བུ་གསུམ་ལ་བལྟས་ཏེ་འཁྲབ་སྟོན་རུ་ཁག་གི་འགན་ཁུར་བས
ཁྱོད་ཚང་ནི་སྐྱབས་ལོའི་ཡུལ་ཡིན་ནམ”ཞེས་དྲིས་བྱུང་།
སྐྱབས་ལོའི་ཨ་ཕས་ནི་མི་འདི་གཉིས་མཐོང་མ་མྱོང་བར་འདུག་ཀྱང་། བཟོ་ལྟར་
བལྟས་ན་མགོ་ཁྲིད་ཀྱི་རྫིག་ཉམས་དོད་པོ་ཞིག་འདུག་པས། དོན་དག་ཅི་ཞིག་ཡོད་པ་མ་
ཤེས་པར་མདུན་དུ་བུད་ནས་ལུས་གུས་གུས་དང་སྐྱིད་པ་ཞུམ་ཞུམ་བྱས་ཏེ”སྐྱབས་ལོའི་
ཡུལ་འདི་ཡིན། རྣམ་པ་གཉིས་ལ་དོན་དག་ཅི་ཞིག་ཡོད”ཅེས་བཀའ་འདྲི་ཞུས། །
འཁྲབ་སྟོན་རུ་ཁག་གི་འགན་ཁུར་བས་ཁོང་གཉིས་ཀྱི་ཡོང་དོན་སྔོན་ལ་མི་བཤད་
པར། གོམ་གང་མདུན་སྤོས་ངང“ཁྱོད་ཚང་གི་སྐྱབས་ལོ་ཡུལ་ན་ཨེ་ཡོད”ཅེས་དྲིས་བྱུང་།
སྐྱབས་ལོའི་ཕ་མ་གཉིས་ཀྱིས་རང་དབང་མེད་པར་གན་དུ་ཡོད་པའི་སྐྱབས་ལོར་
ལྟ་ཙམ་བྱས་ཤིང་། དོན་དག་ལེགས་ཉེས་ཅི་ཞིག་ཡིན་པ་ཆ་མ་འཚལ་བར་ཡོད་དུས།
སྐྱབས་ལོས་ཚམ་ཚོམ་ཅི་ཡང་མེད་པར”སྐྱབས་ལོ་ང་ཡིན། ཁྱེད་གཉིས་ལ་དོན་དག་ཡོད་
27



གཡུ་དྲུག་དཀར་དཔེ་ཚོགས།
དམ”ཞེས་དྲིས་སོང་། སྐྱབས་ལོའི་རྣམ་འགྱུར་ལ་ཁོའི་ཨ་ཕ་ལྟ་བུའི་གུས་པ་བྱེད་ཚུལ་
ཐལ་དྲགས་པའི་རྣམ་འགྱུར་ཅི་ཡང་མི་འདུག
རྫོང་གི་མགོ་ཁྲིད་གཉིས་ཀ་དེ་མུར་ཧ་ཅང་ཡ་མཚན་པ་ལྟར་གྱུར་ཏེ་གན་དུ་ཡོད་
པའི་སྐྱབས་ལོའི་ཕྱིའི་རྣམ་པ་ཡོངས་ལ་ཞིབ་ལྟ་བྱེད་ཀྱིན་འདུག ངོ་མ་བཤད་ན་སྐབས་
འདིའི་སྐྱབས་ལོ་ལ་གློག་བརྙན་འཁྲབ་སྟོན་པ་ཞིག་གི་ཉམས་འགྱུར་རྩ་བ་ནས་མེད་དེ།
མགོ་ཡི་རལ་བ་ཟིང་བོར་གྱུར་ནས་ཁ་ལག་ཀྱང་བཀྲུས་མེད་པའི་ཚོད་ཡིན་ལ། ཁོ་གཉིས་
ཀྱི་སྔོན་དུ་འབུད་དུས་སུ་ལུས་ལ་སློག་པ་གཡང་ཤམ་བྱས་ཤིང་ལྷམ་ཡང་མ་གོན་པར་རྐང་
རྗེན་དུ་འདུག་པས། མཁར་གྲོང་དུ་འགྲོ་མ་མྱོང་བའི་རྩྭ་ཐང་གི་ལུག་རྫི་ཞིག་གི་ཚུགས་
ཀ་ཇི་བཞིན་དུ་འདུག འཁྲབ་སྟོན་རུ་ཁག་གི་འགན་ཁུར་བས་རང་དབང་མེད་པར་རིག་
གནས་ཅུས་ཀྲང་གི་གདོང་ལ་ལྟ་བར་བྱེད། དེའི་མུར་རིག་གནས་ཅུས་ཀྱི་ཅུས་ཀྲང་གིས་
"ཁྱོད་ནི་སྐྱབས་ལོ་ཡིན་ནམ། ཁྱོད་རང་གློག་བརྙན་གྱི་འཁྲབ་སྟོན་པ་བྱས་མྱོང་ངམ”ཞེས་
ཅུང་ཡིད་ཆེས་ཀྱིན་མེད་པའི་རྣམ་འགྱུར་གྱིས་དྲིས་བྱུང་།
སྐྱབས་ལོས་སྐད་ཆ་མང་བོ་བཤད་རྒྱུ་མེད་པར“ཁྱོད་ཚོས་ང་བཙལ་ནས་དོན་དག་
ཡོད་དམ”ཞེས་དྲིས།
དེ་མུར་རིག་གནས་ཅུས་ཀྲང་ཡང་ད་སྔོན་དང་མི་འདྲ་བར་མི་བག་ཡངས་ཤིག་ཏུ་
གྱུར་སོང་། ཁོའི་གདོང་ལ་འཛུམ་ཞིག་ལངས་ཏེ་མགོ་ལྡེམ་ལྡེམ་བྱེད་བཞིན”ང་ཚོས་ཁྱོད་
བཙལ་ནས་དོན་དག་གལ་ཆེན་ཞིག་གྲོས་བྱ་རྒྱུ་འདུག ཁྱོད་ལ་མཚོན་ན་བཀྲ་ཤིས་པའི་
དོན་དག་ཅིག་རེད་ཡ”ཞེས་བཤད་བཞིན་སླར་ཡང་ཁོའི་ལུས་ཡོངས་ལ་ཞིབ་ལྟ་ཞིག་བྱས་
བྱུང་།
རིག་གནས་ཅུས་ཀྱི་ཅུས་ཀྲང་གི་རྣམ་འགྱུར་དང་བསྟུན་ནས་འཁྲབ་སྟོན་རུ་ཁག་གི་
འགན་ཁུར་བའི་རྣམ་འགྱུར་ཡང་རྩ་བ་ནས་འགྱུར་སོང་། ཁོ་རང་ཧ་ཅང་དགའ་བྱུང་བ་
28



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ལྟར་སྐྱབས་ལོའི་ཕ་མ་གཉིས་ལ་ལྟ་བཞིན་དུ" ཁོ་ནི་ང་ཚོའི་རྫོང་གི་རིག་གནས་ཅུས་ཀྱི་
ཅུས་ཀྲང་རེད”ཅེས་ཁོའི་གན་གྱི་མི་སྟོབས་ཆེན་དེ་མཚམས་སྦྱོར་བྱས་སོང་། །
སྐྱབས་ལོའི་ཕ་མ་གཉིས་ཀ་གློ་བུར་དུ་གཉིད་ལས་སད་པ་ལྟར་གྱུར་ཏེ“ཨ་ཙི་ཨ་ཙི།
ཅུས་ཀྲང་རེད་དམ། ཁྱེད་གཉིས་ཁྱིམ་དུ་འགྲོ་ལ་ཇ་ཐུངས”ཞེས་བཤད་དེ་ཁྱིམ་ནང་དུ་
བསུས་བྱུང་། །
སྐྱབས་ལོ་རྫོང་རིག་རྩལ་འཁྲབ་སྟོན་རུ་ཁག་ཏུ་འགྲོ་དགོས་པ་དང་། ཁོས་འཁྲབ་
སྟོན་བྱས་པ་ལེགས་ན་ལོ་རྗེས་མར་ལས་བྱེད་པའི་གྲས་སུ་བླངས་ཏེ་རྒྱལ་ཁབ་ཀྱི་ཟླ་ཕོགས་
སྟེར་རྒྱུ་ཡིན་པའི་སྐད་ཆ་དེ་ཐོས་པས། སྐྱབས་ལོ་ཚང་གི་བཟའ་མི་གང་བོ་ལ་མར་གྲོག་
གནམ་ནས་ལྷུང་བ་ལྟ་བུའི་དགའ་སྤྲོ་ཆེན་པོ་སྐྱེས་ཏེ། རྫོང་གི་མགོ་ཁྲིད་གཉིས་ལ་སྣེ་ལེན་
གང་ལེགས་བྱས་པར་མ་ཟད། ཁོང་གཉིས་ཕྱིར་ལོག་ཁར་ལུག་ཤའི་ཚང་ར་རེ་འཚམས་
རྟགས་སུ་བྱིན་ནས་ཕེབས་སྐྱེལ་གང་ལེགས་བྱས། རྫོང་གི་མགོ་ཁྲིད་གཉིས་ཀས་ཀྱང་
ཡོང་དོན་ལེགས་འགྲུབ་བྱུང་སོང་བས། སྐྱབས་ལོ་ཚང་གི་བཟའ་མི་གང་བོ་ལས་ཀྱང་
དགའ་སྤྲོ་བླ་ལྷག་ཏུ་སྐྱེས་བཞིན་པ་ལྟར་སྣང་ལ། མཇུག་མཐར་ཁོ་ཚོ་དང་འབྲལ་མི་ཕོད་
པའི་ངང་རླངས་འཁོར་ཆུང་བར་བསྡད་དེ་ཕྱིར་རྫོང་མཁར་དུ་ལོག་སོང་།
དུས་ཡུན་རིང་བོར་རླངས་འཁོར་ཆུང་བའི་སྐོར་གྱི་གྲིབ་རིས་ཙམ་ཡང་མཐོང་མི་
ཐུབ་པའི་ནག་ཞར་སྡེ་བར་མཚོན་ན། སྐྱབས་ལོ་ཚང་ལ་བསྟུད་མར་རླངས་འཁོར་ཆུང་
བ་ཐེངས་འགར་ཐོན་བྱུང་བ་དེས། ཁོང་ཚང་ནི་སྡེ་དཔོན་ཚང་ལས་ཀྱང་ཁྱིམ་ཚང་ངོ་
ཆེན་ཞིག་ཏུ་གྱུར་པ་མཚོན་གྱིན་ཡོད་པར་མ་ཟད། ལྷག་པར་དུ་ད་ཐེངས་སྐྱབས་ལོ་རྫོང་
རིག་རྩལ་འཁྲབ་སྟོན་རུ་ཁག་ཏུ་འགྲོ་དགོས་པ་དང་། མི་འགྱང་བར་ལས་བྱེད་པའི་གྲས་
སུ་ཡར་འཐེན་བྱེད་རྒྱུ་ཡིན་པའི་སྐད་ཆ་དེ་ཐོས་འཕྲལ། ནག་ཞར་སྡེ་བའི་མི་ཚང་མས་དེ་
སྔ་སྐྱབས་ལོ་གྲོང་ཁྱེར་དུ་གློག་བརྙན་འཁྲབ་སྟོན་བྱེད་དུ་འགྲོ་དུས་ལྟར་སྐྱབས་ལོ་ཚང་དུ་
29



གཡུ་དྲུག་དཀར་དཔེ་ཚོགས།
འདུས་ཡོང་སྟེ། ཡིད་སྨོན་དང་བཅས་བསྟོད་ར་སྣ་ཚོགས་བྱེད་བཞིན་འདུག་ཅིང་། ཐ་ན་སྡེ་བའི་
རྒན་པོ་དག་ལྷན་དུ་འདུས་ཏེ་ནམ་རྒྱུན་གནའ་གླེང་ད་བཤད་བྱེད་པའི་ཚེ་ནའང་རང་
བཞིན་གྱིས་སྐྱབས་ལོའི་དོན་དག་ནི་ཁོ་ཚོའི་གླེང་གཞི་གཙོ་བོ་ཞིག་ཏུ་གྱུར་འགྲོ་སྟེ། ཁོ་
ཚོས་ཀྱང་མ་བགྲོས་གཅིག་མཐུན་ངང་“ངོ་མ་བུ་སྐྱེས་འདོད་གནམ་གྱིས་མི་ཁོགས་ཟེར་
བ་ནི་འདི་འདྲ་ཡིན་པ་རེད། སྐྱབས་ལོར་མཚོན་ན་དང་ཐོག་གྲོང་ཁྱེར་དུ་སོང་ནས་གློག་
བརྙན་འཁྲབ་པ་རེད། ད་ཡང་རྒྱལ་ཁབ་ཀྱིས་ལས་བྱེད་པའི་གྲས་སུ་ཡར་འཐེན་བྱས་པ་
རེད། གང་ལྟར་ཁོ་ལ་ཟ་སྐལ་འདི་འདྲ་ཞིག་ཡོད་སོང་བ་རེད”ཅེས་ཟེར།
སྐྱབས་ལོ་ནི་ཡུལ་མི་དག་གི་རེ་སྨོན་དང་ཕེབས་སྐྱེལ་འོག་རྫོང་རིག་རྩལ་འཁྲབ་
སྟོན་རུ་ཁག་ཏུ་སོང་། རིག་རྩལ་འཁྲབ་སྟོན་རུ་ཁག་ནི་ཡུལ་ཚོ་སོ་སོ་ནས་ལོ་ན་གཞོན་
ཞིང་བྱད་གཟུགས་མཛེས་པའི་བུ་དང་བུ་མོ་སྐོར་ཞིག་བདམས་བསལ་བྱས་ཏེ་བསྡུས་ཡོང་
བ་ཡིན་ཅིང་། ཁོ་ཚོའི་ཁྲོད་དུ་ད་དུང་སྐད་ངག་སྙན་པའི་གླུ་བ་གླུ་མ་ལོ་ཆུང་སྐོར་ཞིག་
ཀྱང་འདུག སྡོད་གནས་ནི་རྫོང་མཁར་གྱི་དཀྱིལ་དབུས་སུ་ཡོད་པའི་དེ་སྔའི་རྫོང་གི་ཐོག་
ཁང་མགོ་མ་སྟེ་ནོམ་བརྒྱ་ཚོང་ཁང་ཉིས་ཐོག་ཅན་དེ་ཡིན་ཅིང་། ནོམ་བརྒྱ་ཀུང་ཟི་གཏོར་
རྗེས་རིག་རྩལ་འཁྲབ་སྟོན་རུ་ཁག་གི་འཁྲབ་སྟོན་བྱ་ཡུལ་དུ་བཀོད་སྒྲིག་བྱས་པ་རེད། ཁོ་
ཚོའི་ལས་ཀ་ནི་ནམ་རྒྱུན་དུས་ཆེན་གྱི་སྐབས་དག་དང་རྫོང་ཐོག་ནས་ཚོགས་འདུ་གལ་
ཆེན་དག་འཚོགས་པའི་དུས་སམ། ཡང་ན་གོང་རིམ་མགོ་ཁྲིད་དག་རྫོང་མཁར་དུ་བྱ་
བར་གཟིགས་ཞིབ་བྱེད་དུ་ཡོང་བའི་སྐབས་དག་ཏུ་འཁྲབ་སྟོན་བྱེད་དགོས་པ་ལས་དུས་
རྒྱུན་དུ་ལས་ཀ་གཞན་མེད་པ་ཡིན། སྲོང་བཙན་སྒམ་པོའི་འཁྲབ་སྟོན་པ་རྫོང་རིག་རྩལ་
འཁྲབ་སྟོན་རུ་ཁག་ཡོང་ཡོད་པ་ཐོས་འཕྲལ། རྫོང་ཐོག་ཏུ་ཡོད་པའི་རྒན་རྒོན་ལོ་ལོན་
སྐོར་ཞིག་ཁོ་ཅི་འདྲ་ཞིག་ཡིན་པར་དངོས་སུ་བལྟ་རུ་བསླེབས་བྱུང་བས། སྐྱབས་ལོས་
ཀྱང་སྔོན་ཆད་འཁྲབ་ཁྲིད་པ་རྒན་པས་རང་ལུས་ཀྱི་གཙང་སྦྲ་ལ་དོ་སྣང་བྱེད་དགོས་ཚུལ་
30



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས་
གདམས་པ་ལྟར། ཉིན་རྒྱུན་ལུས་ལ་ཁྲུས་བྱེད་པ་དང་རལ་བར་འཁྲུད་ཤད་ཡང་དག་བྱས་
ཐོག ལྭ་བ་གྲལ་དག་གིས་གོན་པ་བཅས་བྱས་པས། རེ་ཞིག་གར་སོང་ཆ་མེད་དུ་གྱུར་
པའི་གྲོང་ཁྱེར་གྱི་མིའི་སྣང་བརྙན་དེ་ཡང་བསྐྱར་ཁོའི་ལུས་སྟེང་ནས་མངོན་བྱུང་། ལན་
རེར་སྐྱབས་ལོ་རྒྱ་སྲང་དུ་འགྲོ་བའི་ཚེ་ན། ཁོའི་གནག་ཅིང་སྟག་ལ་འཇིལ་ལིར་འཁྱིལ་
ཡོད་པའི་རལ་བར་འོད་འཕྲོ་ཞིང་རྦབ་ཆུ་བཞིན་ཤམ་ཤམ་གཡོ་བཞིན་ཡོད་པས། ཕོ་མོ་
རྒན་གཞོན་མང་པོས་ཕན་ཚུན་ལ་“གན་ནི་སྲོང་བཙན་སྒམ་པོ་འཁྲབ་མཁན་ཡིན་པ་
རེད”ཅེས་སྟོན་བཞིན་ཁོའི་མཐའ་འཁོར་དུ་རུབ་ནས་ཞིབ་ལྟ་བྱེད་ལ། བུ་མོ་ན་ཆུང་
དག་ཁོའི་ཉེ་སར་བཅར་མི་ཕོད་པར་རྒྱང་རིང་ནས་ཧ་ཅང་ཡིད་སྨོན་དང་བཅས་རྒྱང་ལྟ་
བྱེད་བཞིན། རང་ཉིད་ཀྱང་ཁོ་དང་འདྲ་བར་གློག་བརྙན་འཁྲབ་སྟོན་པ་ཞིག་བྱ་ཐུབ་ན་ཅི་
མ་རུང་སྙམ་པའི་རྨི་ལམ་རྨི་བར་བྱེད།
སྐྱབས་ལོ་རིག་རྩལ་འཁྲབ་སྟོན་རུ་ཁག་ཏུ་ཡོང་ནའང་། གཅིག་ནས་གླུ་ལེན་མི་
ཤེས་པ་དང་གཉིས་ནས་བྲོ་འཁྲབ་མི་ཤེས་པས། འཁྲབ་སྟོན་རུ་ཁག་གི་འགན་ཁུར་བས་
ཀྱང་ཁོ་ལ་ལས་ཀ་ཅི་ཞིག་བྱེད་དུ་གཞུག་དགོས་པ་མ་ཤེས་པར། རེ་ཞིག་འཁྲབ་སྟོན་བྱེད་
སྐབས་ཅ་ལག་དག་ལ་བདག་དམ་བྱེད་དུ་བཅུག དེ་ལ་ཡུལ་འདིའི་དཔོན་པོ་ཚོའི་སྐད་
ཆ་ལྟར་ན་སྦྱོར་བརྡར་བྱེད་དུ་བཅུག་པ་ཞེས་ཟེར། སྐྱབས་ལོ་ནི་མཁར་གྲོང་དུ་ཐོན་ཏེ་
ཡིད་སྤྲོ་བས་མྱོས་པར་གྱུར་ཡོད་པས། ལས་ཀ་གང་བྱེད་ལ་གདམ་ཀ་ཅི་ཡང་མེད་པར་
ཧུར་ཐག་གིས་ལས་རྐྱང་བྱེད་ལ། ཞོར་དུ་སྔོན་ཆད་གྲོང་ཁྱེར་དུ་སྡོད་སྐབས་དང་འདྲ་བར་
རྒྱ་སྐད་དང་རྒྱ་ཡིག་ལ་རང་སྦྱོང་བྱེད་ཀྱིན་ཡོད། སྐྱབས་ལོའི་སེམས་ལ་རྒྱ་སྐད་བཤད་པ་
ནི་ལས་བྱེད་པ་ཡིན་པའི་རྟགས་མཚན་གཙོ་བོ་ཞིག་ཡིན་པ་སྟེ། འདི་གའི་བོད་རིགས་
ལས་བྱེད་པ་དག་གིས་ཀྱང་ནམ་རྒྱུན་རྒྱ་སྐད་ཚིག་གཅིག་ཀྱང་མི་ཤེས་པའི་རོང་འབྲོག་
པ་མང་ཚོགས་ཀྱི་ཁྲོད་དུ་རྒྱ་སྐད་བཤད་ཚེ། དེ་ནི་རང་ཉིད་ཀྱི་གཟི་བརྗིད་ཅིག་ཏུ་བརྩི་
31



གཡུ་དྲུག་དཀར་དཔེ་ཚོགས།
བཞིན་འདུག་ལ། མང་ཚོགས་དེ་དག་གིས་ཀྱང་སྐད་ཆའི་དོན་མི་གོ་ཡང་། དེ་ནི་ལས་
བྱེད་པའི་ཁྱད་ཆོས་ཤིག་ཏུ་བརྩིས་ནས་ཧ་ཅང་ཡིད་སྨོན་དང་བཅས་མོས་གུས་བྱེད་བཞིན་
ཡོད་པ་རེད། དེ་བས་ལས་ཁུངས་ཀྱི་མགོ་ཁྲིད་ཀྱིས་སྐྱབས་ལོས་ལས་ཀར་འབད་འབུངས་
བྱེད་པའི་ཁར། ད་དུང་ཁོམ་སྐབས་ཀྱི་དུས་ཚོད་སྤྱད་ནས་རིག་གནས་སྦྱོང་བར་ཧུར་ཐག་
བྱེད་ཀྱིན་པ་མཐོང་བས། དུས་རྒྱུན་འཁྲབ་སྟོན་རུ་ཁག་གི་གཞོན་ནུ་ཕོ་མོ་དག་ལ་ཁོ་ལ་
སློབ་སྦྱོང་བྱ་དགོས་པའི་རེ་འདུན་འདོན་པར་བྱེད། ཡིན་ན་ཡང་གཞོན་ནུ་དེ་དག་ནི་
སློབ་གྲྭར་གཏན་ནས་ཞུགས་མ་མྱོང་བའམ། ཡང་ན་སློབ་གྲྭའི་ནང་རིག་གནས་སློབ་མ་
འདོད་པར་དེ་གར་ཡོང་བ་ཤ་སྟག་ཡིན་པས། སྐྱབས་ལོའི་སྤྱོད་སྟངས་དེ་དག་ལ་ཡིད་མ་
དགའ་བར་ལྐོག་བཤད་དིར་རེར་གྱུར་ཏེ། འདི་ནི་འཁྲབ་སྟོན་བྱེད་ས་རེད་མ་གཏོགས་
ཡི་གེ་སློབ་ས་མ་རེད། ཡི་གེ་སློབ་འདོད་ན་ཁོ་སློབ་གྲྭའི་ནང་དུ་སོང་ཆོག་པ་རེད་ཟེར་
བཞིན་ཡོད་ལ། སྐྱབས་ལོའི་མིང་གཞན་ལ”རིག་གནས་པ”ཞེས་པའི་མི་འདོད་པའི་
ཟུར་ཟའམ་འཕྱ་སྨོད་ཀྱི་མིང་ཞིག་ཀྱང་བཏགས་བྱུང་། །
འཁྲབ་སྟོན་རུ་ཁག་ཁྲོད་བོད་ཡིག་དང་རྒྱ་ཡིག་གི་ཆུ་ཚད་ཅུང་བཟང་བ་ནི་སྐྱབས་
ལོ་ཡིན་པས།ཡུན་རིང་མ་འགོར་བར་ཁོ་འཁྲབ་སྟོན་བྱེད་དུས་ཀྱི་བོད་སྐད་ཀྱི་མདོ་འཛིན་
པ་བྱེད་དུ་བཅུག་སོང་། ཁོའི་འགན་ཁུར་ནི་འཁྲབ་སྟོན་མ་བྱས་པའི་སྔོན་དུ་འཁྲབ་སྟོན་
གྱི་ནང་དོན་རྒྱ་སྐད་ཀྱིས་ངོས་སྦྱོར་བྱེད་པ་དེ་བོད་སྐད་ལ་བསྒྱུར་ནས་ངོས་སྦྱོར་བྱེད་རྒྱུ་
དེ་རེད། སྐྱབས་ལོའི་སྨྲ་ལྕེ་དག་ཅིང་སྐད་སངས་པོ་ཡོད་ལ་བརྩེ་དུང་གིས་ཕྱུག་པས།
ཁོས་བོད་སྐད་ཀྱིས་ངོས་སྦྱོར་བྱེད་དུས་སུ། ཚོགས་རའི་ནང་དུ་མི་ཚང་མའི་ཐལ་མོ་རྡེབ་
སྒྲས་ཁེངས་ཡོང་། རྒྱ་སྐད་ཀྱི་མདོ་འཛིན་བྱེད་མཁན་ནི་རུས་ཀྲང་ཡིན་པའི་རྫོང་དཔོན་
གཞོན་པ་ཞིག་གི་ཚ་མོ་ཡིན་ཅིང་། ནམ་རྒྱུན་འཁྲབ་སྟོན་བྱེད་དུས་སུ་མོས་ཀྱང་ལུས་
ལ་བོད་ལྭའི་འཁྲབ་ལྭ་ཞིག་གོན་ཏེ། ཁོ་དང་ལྷན་དུ་གར་སྟེགས་སུ་བུད་དེ་རྒྱ་སྐད་ཀྱིས་
32



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ས
།
འཁྲབ་ཚིག་ངོས་སྦྱོར་བྱེད་བཞིན་ཡོད། མདོ་འཛིན་པ་བུ་མོ་དེ་ཡང་སྐྱབས་ལོ་གློག་
བརྙན་འཁྲབ་སྟོན་པ་བྱས་པའི་གཏམ་རྒྱུད་ལ་ཉན་འདོད་ཆེ་ལ་ཧ་ཅང་ཡིད་སྨོན་བྱེད་
ཀྱིན་ཡོད་པས། མོས་རང་ཉིད་ཀྱི་ལོ་རྒྱུས་མཐའ་དག་སྐྱབས་ལོར་རྒྱས་བཤད་བྱས་མྱོང་སྟེ།
མོས་བཤད་ན་མོས་སྔོན་ཆད་འདི་གའི་རྫོང་སློབ་འབྲིང་ནས་ཡི་གེ་བཏོན་པ་ཡིན་ཅིང་།
སློབ་གྲྭ་ཆེན་མོར་རྒྱུགས་མ་འཕྲོད་པའི་རྗེས་སུ་མོའི་རྫོང་དཔོན་ཞང་པོས་རྫོང་ཐོག་ཏུ་
མོ་བྱ་བའི་སྟེང་དུ་ལས་བགོས་བྱས་ཤིང་། སྲིད་གཞུང་གི་ལས་ཁུངས་ཆེ་གེ་མོ་ཞིག་ཏུ་
ལས་ཀ་བྱེད་དུ་བཅུག་ཀྱང་། མོའི་རེ་སྙེག་བྱེད་ས་ནི་འཁྲབ་སྟོན་པ་ཞིག་བྱེད་རྒྱུ་དེ་ཡིན་
པས། གཞུང་ལས་ཁང་དུ་སྡོད་མི་འདོད་ཅེས་ཨུ་ཚུགས་བྱས་ནས་ལས་ཀར་འགྲོ་འདོད་མ་
བྱས་རྐྱེན། ཞང་པོ་ཡང་འུ་ཐུག་སྟེ་རིག་རྩལ་འཁྲབ་སྟོན་རུ་ཁག་ཏུ་ལས་བགོས་བྱས་པ་
ཡིན་ཟེར། ཐེངས་ཤིག་མོས་སྐྱབས་ལོ་ལ་བལྟས་ཏེ་ཁྱོད་ནི་དང་ཐོག་ཇི་ལྟར་གློག་བརྙན་
འཁྲབ་སྟོན་པར་གྱུར་པ་ཡིན་ཞེས་དྲིས་བྱུང་།
སྐྱབས་ལོས་རང་ཉིད་ཀྱི་རལ་བ་ལག་པས་ཤད་ཤད་བྱེད་བཞིན“ངའི་རལ་བ་འདི་
འཁྲབ་ཁྲིད་པའི་བློར་བབས་སོང་བས་རེད”ཅེས་ལན་བཏབ།
མོས་ཧ་ཅང་བློས་མ་དཔོག་པ་ལྟར་ཁོའི་རལ་བར་ལྟ་བཞིན་དུ་ངས་ནི་གློག་བརྙན་
ལས་སྔོན་ཆད་ཀྱི་མིར་རལ་བ་ཡོད་པ་མཐོང་མྱོང་མོད། འོན་ཀྱང་རལ་བ་དེ་དག་ནི་ཁྱོད་
ཀྱི་རལ་བ་དང་མི་མཚུངས་པར་འདུག”ཟེར། །
སྐྱབས་ལོ་དགོད་བཞིན་དུ"འོ་ན་དེ་དག་གི་རལ་བ་ནི་ཅི་འདྲ་བ་ཞིག་རེད”ཅེས་
དྲིས། །
མོས་འདང་རྒྱག་ཙམ་བྱས་ཏེ༌ཕལ་ཆེར་ཙི་གུའི་རྔ་མ་དང་འདྲ་བོ་འདུག བལྟས་
ཚོད་དུ་ལྟག་ཀོར་དུ་ལྷན་པ་བརྒྱབ་པ་དང་འདྲ་བས་རྫུན་མ་ཞིག་ཡིན་པ་ཤེས་སླ”ཟེར།
སྐྱབས་ལོས་ཧབ་དགོད་ཅིག་བྱས་ནས་རང་གི་རལ་བ་སྟོན་བཞིན“ངའི་རལ་བ་ནི་
33



གཡུ་དྲུག་དཀར་དཔེ་ཚོགས།
རྫུན་མ་ག་ལ་ཡིན། ཕ་མེས་ཡང་མེས་ཚོའི་རལ་བ་འཇོག་སྟངས་དང་འདྲ་བ་ཡིན། གོ་ཐོས་
ལྟར་ན་ཁོ་ཚོ་རྟ་ལ་ཞོན་ནས་དམག་ལ་འགྲོ་བའི་སྐབས་སུ། སེང་གེ་གནམ་ལ་མཆོངས་པ་
ལྟ་བུ་ཡིན”ཟེར།
མདོ་འཛིན་པ་བུ་མོ་ཅི་བྱུང་མེད་པར་སྐད་ལྷང་ལྷང་དུ་བགད་བྱུང་།
སྐྱབས་ལོས་མོའི་བཟོ་ལྟར་ཅེར་བཞིན“ཁྱོད་དགོད་དོན་ཅི་ཡིན”ཞེས་དྲིས།
མོ་དགོད་བཞིན་དུ་ངས་འདང་བརྒྱབ་ན་ཁྱོད་ནི་ཁྱོད་ཀྱི་མེས་པོ་དང་འདྲ་བོ་ཡོད་རྒྱུ་
རེད། ང་རང་ཡང་ཁྱོད་ཀྱི་རལ་བ་འདིར་ཧ་ཅང་དགའ”ཟེར།
སྐྱབས་ལོ་དགོད་བཞིན་དུ"དེས་ན་ཁྱོད་ཀྱིས་ང་ལ་རྒྱ་ཡིག་ཟུར་ཁྲིད་བྱས་ན་ཆོག་
གམ། ང་རྒྱ་ཡིག་སློབ་པར་ཧ་ཅང་དགའ”ཞེས་བཤད།
མདོ་འཛིན་བུ་མོས་ཁོ་ལ་རོགས་རམ་བྱ་རྒྱུ་བྱུང་བ་དེ་རང་ཉིད་ཀྱི་བདེ་སྐྱིད་ཅིག་ཏུ་
བརྩི་བཞིན་པ་ལྟར”དེ་ལོས་ཆོག ད་དུང་ཁྱོད་ཀྱིས་ཀྱང་ང་ལ་བོད་སྐད་འཁྲིད་དགོས་
ཟེར།
།
དེ་ནས་བཟུང་སྐྱབས་ལོས་མདོ་འཛིན་པ་བུ་མོ་དགེ་རྒན་དུ་བསྟེན་ནས་རྒྱ་ཡིག་
སྦྱངས་ཤིང་། མདོ་འཛིན་པ་བུ་མོས་ཀྱང་སྐྱབས་ལོར་རྒྱ་ཡིག་ཟུར་ཁྲིད་བྱ་རྒྱུ་དེ་རང་ཉིད་
ཀྱི་འགན་ཁུར་ཞིག་ཡིན་པ་ལྟར། ཁོམ་སྐབས་ཀྱི་དུས་ཚོད་དག་ཏུ་ནམ་རྒྱུན་སྐྱབས་ལོའི་
གན་དུ་ཡོང་ནས་རྒྱ་ཡིག་ཁྲིད་ཞོར་དུ་ཁོའི་ད་ལྟའི་འཚོ་བར་བཀོད་སྒྲིག་སྣ་ཚོགས་བྱས་
བྱུང་བ་སྟེ། དང་ཐོག་སྐྱབས་ལོ་ཡང་ལས་ཁུངས་ཀྱིས་བཀོད་སྒྲིག་བྱས་པའི་འཁྲབ་སྟོན་
པ་སྐྱེས་པ་དག་གི་ཉལ་ཁང་ཆེན་པོའི་ནང་དུ་བསྡད་ཡོད་ཀྱང་། ཐེངས་ཤིག་མོས་དེ་གར་
མི་མང་པོ་ཡོད་པས་ཁོས་རྒྱ་ཡིག་སྦྱོང་བར་སྟབས་བདེ་བོ་མི་འདུག་ཟེར་ནས་སྐྱབས་ལོར་
རོགས་རམ་བྱས་ཏེ། མཁར་གྲོང་གི་དཀྱིལ་དབུས་སུ་ཡོད་པའི་ཁྱིམ་ཚང་ཞིག་གི་གླ་ཁང་
གླས་ནས་དེ་གར་གནས་སྤོ་བྱས་ཐོག གླ་རིན་གྱི་སྒོར་མོ་ཡང་མོས་བྱིན་སོང་། དེ་རྗེས་
34



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། ད་
མོས་སྒོར་མོ་ཕུད་དེ་སྐྱབས་ལོར་གླས་པའི་ཁང་བའི་ནང་དུ་ལྕགས་ཐབ་དང་ལྕགས་ཟེའུ་
དང་ཟངས་དེམ་སོགས་རྒྱུན་བཀོལ་གྱི་ཅ་ལག་དག་ཉོས་བྱུང༌། དེའི་རྗེས་སུ་མོས་སླར་
གནས་སུ་བསྐྱལ་ཞིང་། ཁང་བའི་ནང་དུ་རྡོ་སོལ་འཇུག་སྣོད་སོགས་བཀོད་སྒྲིག་བྱས་
པར་མ་ཟད། ད་དུང་ཁོ་ལ་སོལ་དུག་ལ་སེམས་ཆུང་བྱེད་དགོས་པ་དང་། དེ་འགོག་སྲུང་
ཇི་ལྟར་བྱེད་དགོས་པའི་སྐོར་གྱི་ཤེས་བྱ་ཡང་ངོ་སྤྲོད་བྱས་སོང་།
སྐྱབས་ལོ་དང་མདོ་འཛིན་པ་བུ་མོ་གཉིས་ཀྱི་འབྲེལ་འདྲིས་ཇེ་ཟབ་ཏུ་སོང་བ་དེས།
འཁྲབ་སྟོན་རུ་ཁག་གི་ནང་ཁུལ་དུ་འགལ་བ་གསར་བ་ཞིག་བསླངས་སོང་། འཁྲབ་སྟོན་
རུ་ཁག་གི་འགན་ཁུར་བ་ནི་ལོ་སུམ་ཅུར་སོན་པའི་མི་དར་མ་ཞིག་ཡིན་ནའང་། ཅང་མ་
འགོར་བའི་སྔོན་དུ་གཉེན་འཐོར་བྱས་ཏེ་ད་ལྟ་ཕོ་ཧྲེང་དུ་བསྡད་ཡོད་ཅིང་། ཁོས་ཀྱང་
མདོ་འཛིན་པ་བུ་མོ་ནི་རྫོང་དཔོན་གྱི་ཚ་མོ་ཡིན་པའི་དབང་གིས་མོར་མིག་ལྟོས་བྱེད་
བཞིན་ཡོད་པས་རེད། ཡིན་ནའང་མདོ་འཛིན་པ་བུ་མོ་ནི་ནམ་རྒྱུན་སྐྱབས་ལོ་དང་
མཉམ་འགྲོ་མཉམ་འདུག་ཁོ་ན་བྱེད་ཀྱིན་འདུག་པས། ཁོས་སྣང་ཚུལ་དེ་དག་མཐོང་བའི་
མོད་སྐྱབས་ལོས་ཆེད་དམིགས་ཀྱིས་ཁོ་དང་འགྲན་རྩོད་བྱེད་བཞིན་འདུག་སྙམ་ནས་སྙིང་
མི་དགའ་བར་གྱུར་ཅིང་། གོ་སྐབས་ཤིག་དང་བསྟུན་ཏེ་ཁོས་སྐྱབས་ལོ་ཁོའི་གཞུང་ལས་
ཁང་དུ་བོས་ཤིང་གནས་ཚུལ་འདྲི་གཅོད་བྱས།
“ཤོད་དང་། ཁྱོད་གཉིས་ཀྱི་འབྲེལ་བ་ཅི་ཡིན།”
སྐྱབས་ལོས་ཁོས་ཅི་ཞིག་བཤད་ཀྱིན་པའི་ནང་དོན་མ་གོ་བར། འགན་ཁུར་བའི་
གདོང་ལ་ཅེར་བཞིན་དུང་དང་སུ་གཉིས་ཟེར་བ་ཡིན”ཅེས་དྲིས།
འགན་ཁུར་བས་མགོ་ཁྲིད་དག་ལ་ཁྱད་དུ་ཡོད་པའི་ཕ་རོལ་བོ་སྤ་བཀོང་བར་བྱེད་
པའི་མིག་མདངས་ཀྱིས་ཧུར་རེར་སྐྱབས་ལོའི་ཉམས་ལ་བརྟག་གིན་དུ“ཁྱོད་དང་མདོ་
35



གཡུ་དྲུག་དཀར་དཔེ་ཚོགས།
ག་ག་
འཛིན་པ་བུ་མོ་གཉིས་ཀྱི་འབྲེལ་བ་ཟེར་བ་ཡིན”ཅེས་ནན་ཏན་དུ་དམིགས་སུ་བཀར་ནས་
དྲིས་བྱུང་།
སྐྱབས་ལོ་གཞི་ནས་དགོད་ཙམ་བྱས་ཏེ་འགན་ཁུར་བས་རང་ཉིད་ལ་ཀུ་རེ་རྩེ་ཀྱིན་
འདུག་སྙམ་སྟེ་ངེད་གཉིས་ལ་འབྲེལ་བ་ཅི་ཡོད་དམ། ཁོ་མོས་ང་ལ་རྒྱ་ཡིག་ཁྲིད་ཀྱིན་
ཡོད་པ་དེ་ཙམ་རེད”ཅེས་བཤད། །
“འོ་ན་ཁྱོད་ཀྱིས་ཐུན་མོང་གི་རྩ་འཛུགས་ལ་མི་ཉན་པར་ཁྱོད་གཅིག་པུ་ཕྱི་རོལ་ནས་
སྡོད་དོན་ཅི་ཡིན། ཁྱོད་ལ་སྒྲིག་ལམ་མི་དགོས་སམ།”
འགན་ཁུར་བའི་སྐད་ཀྱི་གདངས་ལས་ཁོ་ཧ་ཅང་དགའ་གྱིན་མེད་པ་རྟོགས་པས། །
སྐྱབས་ལོའི་མགོ་བོ་དེ་མ་ཐག་ཏུ་སར་དུད་པར་གྱུར་ཅིང་། མིག་གིས་རྡོ་གཅལ་ངོས་སུ་
བལྟས་ནས་སྡོད་པ་ལས་ཅི་ཞིག་བཤད་དགོས་པའང་མི་ཤེས་པར་གྱུར།
འགན་ཁུར་བས་སྐྱབས་ལོར་གནོང་ཡོད་པ་མཐོང་སྟེ་སྔར་བས་ཀྱང་ཚིག་པ་ཟོས་
ཏེ། ཁོ་གཉིས་ཀྱི་ཕ་རོལ་རྟོགས་ཡོད་པའི་ཚུལ་གྱིས་སྟིང་ཚིག་ནན་མོས”འདི་ནི་ཁྱོད་
ཀྱི་བྱ་སྤྱོད་ཀྱི་གནད་དོན་ཁོ་ན་ཙམ་མ་ཡིན་པར། ལས་ཁུངས་ཀྱི་མཚན་སྙན་ལ་དམའ་
འབེབས་བྱས་པ་རེད། གལ་ཏེ་མོའི་མངལ་དུ་བྱིས་པ་འཁོར་བ་ཡིན་ན་ངས་རྫོང་དཔོན་
ལ་ཇི་ལྟར་བཤད་དགོས། ཁྱོད་མུ་མཐུད་དུ་ལས་ཁུངས་འདིར་སྡོད་ཐབས་བྲལ་བ་མ་བཤད།
ད་དུང་ང་ཚོའི་ལས་ཁུངས་ཀྱི་མི་ཐམས་ཅད་ཀྱི་མགོ་འདེགས་སྲོལ་མེད་པར་བཟོས་པ་
རེད། རབ་ཡིན་ན་ད་ནས་བཟུང་ཁྱོད་རང་མོ་དང་མ་འགྲོགས་ན་བཟང”ཞེས་བཤད་བྱུང་།
“ཡ་ཡ། གོ་བྱུང་།”
སྐྱབས་ལོ་དེ་མ་ཐག་ཏུ་འགན་ཁུར་བའི་གཞུང་ལས་ཁང་དང་གྱེས་དགོས་བྱུང་། ཡིན་
ནའང་ཉིན་དེ་ནས་བཟུང་འགན་ཁུར་བའི་སྐད་ཆ་དེ་དག་ནི་སྒྲ་རུ་བླངས་པ་ཇི་བཞིན་
ཁོའི་རྣ་ལམ་དུ་ཡང་ཡང་གྲག་འོང་གིན་འདུག་པས། ནམ་རྒྱུན་མདོ་འཛིན་པ་བུ་མོ་ཁོའི་
36



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ན།།
གྱི
གན་དུ་བསླེབས་པའི་ཚེ་ན་རང་དབང་མེད་པར་ཧ་ཅང་དོགས་མི་བདེ་བར་གྱུར་འགྲོ།
ཡིན་ནའང་མོས་སྐྱབས་ལོའི་རྣམ་འགྱུར་དེ་དག་གི་ཧ་ཅི་ཡང་གོ་གིན་མེད་པར་སྔོན་ལྟར་
ཁོ་དང་གཤིབ་སྡོད་བྱས་ཏེ་དགའ་དགའ་སྐྱིད་སྐྱིད་ངང་ཁ་བརྡ་བྱེད་བཞིན་འདུག
དགོང་མོ་ཞིག་ལ། མདོ་འཛིན་བུ་མོ་དེས་སྒེག་ཆས་ཡིད་དུ་འོང་བ་ཞིག་སྤྲས་ནས་
སྐྱབས་ལོའི་སྡོད་གནས་སུ་བསླེབས་བྱུང༌། དགོང་མོ་འདིར་སྐྱབས་ལོས་མོས་སྔོན་དུས་
དང་མི་འདྲ་བར་སྒེག་ཆས་སྤྲས་འདུག་པ་མཐོང་བས། དགོད་བཞིན་དུ་རྒྱ་སྐད་ཀྱི་ལམ་
ནས“དོ་དགོང་ཁྱོད་ཧ་ཅང་མཛེས་པོ་འདུག སྐྱེས་པ་ཞིག་ལ་ཐུག་འཕྲད་བྱེད་དུ་འགྲོ་བ་
མིན་ནམ”ཞེས་དྲིས། །
མོས་གཅེས་ལང་གི་རྣམ་འགྱུར་ཞིག་སྟོན་བཞིན་ཁོའི་འཁྲིས་སུ་བསྡད་དེ འོ་ན་
ཁྱོད་ནི་སྐྱེས་པ་ཞིག་མིན་ནམ། ང་ནི་ཁྱོད་ལ་རྒྱ་ཡིག་ཟུར་ཁྲིད་བྱེད་དུ་ཡོང་བ་ཡིན”ཟེར་
བ་དང་། ཅུང་ཙམ་ལ་འདང་ཞིག་བརྒྱབ་སྟེ། སླར་ཡང་ཅུང་ངོ་གནོང་བའི་ཉམས་དང་
བཅས”ངས་ཁྱོད་ལ་འདི་ལྟར་ཡི་གེ་ཁྲིད་ན། ཁྱོད་ཀྱིས་ང་ལ་དྲིན་ལན་ཇི་ལྟར་གཞལ་རྒྱུ་
ཡིན”ཞེས་དྲིས་བྱུང་།
སྐྱབས་ལོས་མོར་ལྟ་བཞིན་ཐེ་ཚོམ་མེད་པའི་ངང་ནས་ཀུ་རེའི་ཚུལ་དུ་ངས་ཁྱོད་ལ་
གཡག་སྐམས་ཞིག་བྱིན་ཚོག”ཅེས་བཤད།
མདོ་འཛིན་པ་བུ་མོས་ཁོས་རང་ཉིད་ཀྱི་སྐད་ཆའི་ཧ་མ་གོ་བ་མཐོང་བས། ཅུང་མ་
རངས་པའི་མིག་ལོག་ཅིག་བལྟས་རྗེས་ང་ལ་གཡག་སྐམ་གྱིས་ཅི་བྱེད་དམ”ཞེས་སྨྲས་
བྱུང་། །
སྐྱབས་ལོ་ཧ་ཅང་ཡ་མཚན་པར་གྱུར་ནས”འོ་ན་ཁྱོད་ལ་ཅི་ཞིག་དགོས་སམ”ཞེས་
འདྲི་དགོས་བྱུང་། ཁོའི་སེམས་ལ་དེ་སྔོན་ཡི་གེ་འཁྲིད་དུས་སུ་དྲིན་ལན་གཞལ་དགོས་
པའི་སྐད་ཆ་ཅི་ཡང་བཤད་མེད་ཨང་སྙམ།
37



གཡུ་དྲུག་དཀར་དཔེ་ཚོགས།
མདོ་འཛིན་པ་བུ་མོས་ཐེ་ཚོམ་ཅི་ཡང་མེད་པའི་སྒོ་ནས་ཁོའི་ཉེ་སར་བཅར་ཙམ་
བྱས་ཏེ། ཅེ་རེར་ཁོའི་རྣམ་འགྱུར་ལ་རྟོག་པ་ལྟར་“ཁྱོད་ཀྱིས་ང་དང་གཉེན་སྒྲིག་བྱ་དགོས།
ང་ཁྱོད་ཀྱི་ཆུང་མ་བྱ་འདོད། ངེད་གཉིས་ཁྱོ་ཤུག་བྱེད་པར་ཁྱོད་ཡིད་འཐད་ཡིན་ནམ་
ཞེས་དྲིས་བྱུང་།
དོན་ངོ་མར་བཤད་ན་སྐྱབས་ལོ་ཡང་སྔོན་ནས་ལྐོག་ཏུ་མོར་དགའ་བཞིན་ཡོད་
ནའང་། ཁོ་ནི་རྩྭ་ཐང་གི་འབྲོག་ཕྲུག་ཅིག་ཡིན་པ་དང༌། མོ་ནི་མཐོ་རིམ་ལས་བྱེད་པའི་
གཉེན་ཚན་ཞིག་ཡིན་པས་དོན་འདི་གཏན་ནས་མི་སྲིད་པ་ཞིག་རེད་སྙམ་བཞིན་ཡོད།
འོན་ཀྱང་ད་ལྟ་མོས་གློ་བུར་དུ་དེ་ལྟར་འདྲི་བའི་ཚེ་ན། ཁོས་སྐད་ཆ་དེ་ནི་ཀུ་རེ་ཡིན་ནམ་
དོན་གཏམ་ཡིན་པ་ཡང་མ་རྟོགས་པར། རེ་ཞིག་ལན་ཇི་ལྟར་བཏབ་ན་འགྲིག་པ་ཡང་མི་
ཤེས་པར་གྱུར་སོང་། མོས་སྐད་ཆ་འདི་བཤད་དུས་སུ། ཁོ་གཉིས་ཀྱི་བར་ཐག་ནི་ནམ་
རྒྱུན་དང་བསྡུར་ན་ཧ་ཅང་རིང་བོ་ཡོད་པ་ལྟ་བུའི་ཚོར་སྣང་ཞིག་སྐྱེས་བྱུང་།
ཁོ་ཧ་ཅང་འཚབ་འཚུབ་ཏུ་གྱུར་ཏེ“འདི་ནི་འོས་སམ… ...ཁྱོད་ཀྱིས་ཀུ་རེ་རྩེ་བཞིན་
པ་མིན་ནམ༌ཞེས་འདྲི་དགོས་བྱུང་།
མདོ་འཛིན་པ་བུ་མོ་ནི་སྐྱབས་ལོ་དང་བསྡུར་ན་སྤོབས་པ་ཆེན་པོ་འདུག་སྟེ། འཛུམ་
བཞིན་དུ་ཧ་ཅང་གཟབ་ནན་ངང”ངས་ཀུ་རེ་རྩེ་བ་མིན། འདི་ལ་མི་འོས་པ་ཅི་ཡོད་དམ།
ཁྱོད་ཡིད་འཐད་ཡིན་ན་ངས་ཞང་བོར་བཤད་དེ་ཁྱོད་མྱུར་དུ་ལས་བྱེད་པའི་ནང་དུ་བསྡུ་
རུ་བཅུག་ཆོག ད་དུང་མི་འགྱང་བར་འཁྲབ་སྟོན་རུ་ཁག་གི་འགན་ཁུར་བའང་ཁྱོད་བྱས་
ཆོག འདི་དག་ལ་ངས་སྔོན་ནས་འཆར་གཞི་འཐེན་ཡོད”ཅེས་བཤད་བཞིན་མིག་ཟུང་
ལས་ཧ་ཅང་ལྷད་མེད་ཅིང་རེ་ཞུ་བྱེད་པའི་མདངས་ཤིག་མངོན་བཞིན་ཁོ་ལ་ཅེར་འདུག
སྐབས་དེར་སྐྱབས་ལོའི་སྨྲ་བ་ཡོངས་སུ་འགགས་སོང་། མོས་རང་ཉིད་ཀྱི་དོན་དག་
ཡོད་ཚད་ལ་དེ་འདྲའི་བཀོད་སྒྲིག་འཐུས་ཚགས་བྱས་འདུག་པ་མ ཁོང་བས་ཁོའི་སེམས་
38



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
པ
།
བྲི
ཡོངས་སུ་གཡོས་པར་གྱུར་ཅིང་། འགན་ཁུར་བའི་བཤད་པའི་སྐད་ཆ་དག་ཀྱང་རྩ་བ་
ནས་བརྗེད་པར་གྱུར། ཁོའི་ཚོར་སྣང་ཞིག་ལ་དོན་ངོ་མར་ཁོ་གཉིས་ལ་བར་ཐག་ཅི་
ཡང་མེད་པར་སྔར་ནས་ངོ་བོ་གཅིག་ཏུ་གྱུར་ཟིན་པའམ། མོ་ནི་དུས་ཀུན་རང་ཉིད་དང་
འབྲལ་མེད་དུ་སྡོངས་གྲོགས་མཛད་ཀྱིན་པའི་ལས་ཀྱི་ལྷ་མོ་ཞིག་ཡིན་པ་ངོས་ཟིན་པ་ལྟར།
རང་དབང་མེད་པར་མོའི་ལག་པས་བཟུང་སྟེ་ཚུར་འཐེན་པ་ན། ཕྲ་ཞིང་ལྕུག་ལ་ལྷོད་
ཅིང་གཉོམ་པའི་ཁོ་མོའི་ལུས་པོ་དེ་མ་ཐག་ཏུ་ཁོའི་པང་དུ་ལྷུང་སོང་། །
མོ་སྐྱབས་ལོའི་པང་ལ་ཁེན་ཏེ་འཛུམ་བཞིན་དུ”ཁྱོད་ཀྱིས་ཤོད་དང་། ང་ཁྱོད་ལ་
དགའ་དོན་ཅི་ཡིན་པ་ཨེ་ཤེས”ཞེས་དྲིས་བྱུང་། །
སྐྱབས་ལོས“མི་ཤེས། ཅི་ཞིག་རེད”ཅེས་དྲིས།
མོས་གཞི་ནས་ལག་གཡོན་པ་བསྲིངས་ཏེ་ཁོའི་གནག་ཅིང་སྟུག་པའི་རལ་བར་རེག་
རེག་བྱེད་བཞིན་དུ་ཕལ་ཆེར་རྨི་ལམ་རྨི་བཞིན་པ་ལྟར”ང་ནི་ཁྱོད་ཀྱི་རལ་བ་ལ་ཧ་ཅང་
དགའ་བོ་འདུག ངས་རྗེས་ཕྱོགས་སུ་ད་དུང་ཁྱོད་དང་ལྷན་དུ་གློག་བརྙན་འཁྲབ་སྟོན་བྱ་
འདོད། ད་དུང་སྲོང་བཙན་སྒམ་པོ་དང་རྒྱ་བཟའ་ཀོང་ཇོ་གཉིས་འཁྲབ་འདོད”ཟེར།
སྐྱབས་ལོ་དང་མདོ་འཛིན་པ་བུ་མོ་གཉིས་ཀྱི་གཉེན་སྒྲིག་གི་མགོ་མཇུག་ཡོངས་
རྫོགས་མདོ་འཛིན་པ་བུ་མོའི་ཞང་བོ་སྟེ། རྫོང་དཔོན་གཞོན་པ་ཀྲང་ལགས་ཀྱིས་བཀོད་
སྒྲིག་བྱས་པ་ཡིན་ལ། ད་དུང་ཁོ་གཉིས་ལ་སྲིད་གཞུང་གི་མགོ་ཁྲིད་ལས་བྱེད་པའི་སྡོད་
གནས་ཐོག་ཁང་ནས་རྒྱ་ཁྱོན་ལ་རྨིད་གྲུ་བཞི་མ་དགུ་བཅུ་ཅན་གྱི་སྡོད་ཁང་ཞིག་ཀྱང་
བཀོད་སྒྲིག་བྱས་སོང་། ཁོ་གཉིས་ཀྱི་གཉེན་སྟོན་བྱེད་ཡུལ་ནི་རྫོང་སྲིད་གཞུང་གི་གསོལ་
ཁང་ཆེན་མོའི་ནང་དུ་གཏན་འཁེལ་བྱས་ཤིང་། རྫོང་ཐོག་གི་ལས་ཁུངས་ཆེ་ཆུང་ཚང་
མའི་མགོ་ཁྲིད་དག་ཀྱང་མགྲོན་འབོད་བྱས་བྱུང་བར་མ་ཟད། རྫོང་བརྙན་འཕྲིན་ཁང་གི་
མི་སྣ་ཆེད་དུ་བོས་ཏེ་སྟོན་མོའི་ཆོ་ག་ཡོངས་རྫོགས་བརྙན་ལེན་པར་རྒྱག་བྱེད་དགོས་ཚུལ་
39



གཡུ་དྲུག་དཀར་དཔེ་ཚོགས།
ཡང་བཤད་སོང་། སྤྱིར་ན་སྐྱབས་ལོས་ནི་སྟོན་མོའི་ཐོག་ཏུ་ཡུལ་ཕྱོགས་ནས་ཕ་མ་གཉིས་
མ་གཏོགས་སྡེ་མི་གཞན་འབོད་རྩིས་མེད་པ་སྟེ། ཁོའི་སེམས་ལ་རྫོང་ཐོག་གི་མགོ་ཁྲིད་
མང་པོའི་གྲས་སུ་སྡེ་བའི་མང་ཚོགས་དག་ཀྱང་བསྲེས་ཚེ་ཉ་ཉུང་ལྷན་དུ་བསྲེས་པ་ལྟར་
གྱུར་ཏེ། རྫོང་དཔོན་གྱི་བཀོད་སྒྲིག་ལྟར་དེ་འདྲའི་གྲ་རྒྱས་ཤིག་ཆགས་མི་ཐུབ་ལ། རྫོང་
གི་མགོ་ཁྲིད་དག་གི་སྔོན་ནས་རང་ཉིད་ཀྱི་ཉམས་ཞན་ཡང་ལྷང་ལ་འབུད་ཡོང་རྒྱུ་རེད་
སྙམ་བྱུང་མོད། ཡིན་ནའང་ཁོའི་ཕ་མ་གཉིས་ཀྱིས་དེ་ལྟར་བྱས་ན་སྐྱབས་ལོའི་རྒྱབ་ཏུ་ཕུ་
ནུ་གཉེན་ཚན་མེད་པ་དང་འདྲ་བས། གཉེན་ཚང་གི་སྡུན་ནས་ཁྱིམ་ཚང་གི་ལ་རྒྱ་ཤོར་
འགྲོ་སྙམ་སྟེ། ནག་ཞར་སྡེ་བའི་ཁྱིམ་ཁ་རུ་སྐོར་ཚང་མ་ཡང་མགྲོན་འབོད་བྱས་འདུག
སྟོན་མོའི་ཉིན་དེར། སྲིད་གཞུང་གི་གསོལ་ཁང་ཆེན་མོ་ནག་ཞར་སྡེ་བའི་ཕོ་མོ་རྒན་
གཞོན་མང་པོས་བཀང་བར་གྱུར་སོང་། སྡེ་བའི་མང་ཚོགས་དག་ནི་གསོལ་ཁང་འདི་འདྲ་
ཆེན་པོ་ཞིག་གི་ནང་དུ་ཡོང་མ་མྱོང་བའི་ཁར། རྒྱ་ལུགས་ཀྱི་ཚལ་རིགས་མི་འདྲ་བ་དག་
ཇི་ལྟར་ཟ་སྲོལ་ཡང་མི་ཤེས་པས། རྫོང་དཔོན་གྱིས་ཡང་བསྐྱར་རྫོང་ཐོག་གི་མགོ་ཁྲིད་
དག་དང་སྡེ་བའི་མང་ཚོགས་རྣམས་སོ་སོར་བཀར་ཏེ་ཅོག་ཙེ་བཀོད་སྒྲིག་བྱས། ཡིན་
ནའང་ནག་ཞར་སྡེ་བའི་མགྲོན་པོ་དག་གིས་ཚལ་རིགས་དེ་དག་ཟ་མ་ཤེས་པས་ཚལ་
རིགས་ཚང་མ་སོར་འཇོག་བྱས་ཤིང་། ཅོག་ཙེ་ཐོག་གི་ཆང་ཁོ་ན་འཐུང་བས་ཕལ་ཆེ་བ་
བཟི་བར་གྱུར་སོང་ལ། མཇུག་མཐར་ཆང་བཟི་འགའ་རེ་ཁྱར་ཁྱོར་ངང་མགོ་ཁྲིད་དག་
གི་ཅོག་ཙེ་ཐོག་ཏུ་སོང་སྟེ་འུར་རྒྱག་བཞིན་དུ་མཛུབ་ཀུ་རྩེ་བ་དང་ཆང་འཐུང་བ་སོགས་
བྱས་ཏེ། ཁོ་ཚོའི་མདུན་གྱི་ཚལ་རིགས་ཀྱི་ཁྲོད་དུ་ཡང་ཆང་དང་ཇ་སོགས་འཕོས་ཏེ་ཟ་
ཐབས་མེད་པ་བཟོས་བྱུང་བས། མགོ་ཁྲིད་དེ་དག་གི་ཡིད་ཀྱང་ཧ་ཅང་མི་སྐྱིད་པར་གྱུར་
མོད། རྫོང་དཔོན་གཞོན་པའི་ངོ་མ་ཆོད་པར་ཁོ་ཚོ་དང་ལྷན་དུ་སྟོན་མོ་མཇུག་རྫོགས་
ཐབས་བྱ་དགོས་བྱུང་། སྟོན་མོའི་ཐོག་གི་སྡེ་མི་དག་གི་ཚུལ་ལུགས་མི་ཤེས་པའི་ཟང་ཟིང་
40



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། རྩ་བ་
ལང་ལོང་གིས། རྫོང་དཔོན་གཞོན་པ་ཀྲང་ལགས་ཀྱི་སེམས་ཧ་ཅང་མི་སྐྱིད་པར་བཟོས་
སོང་བ་འདྲ། སྟོན་མོ་མཇུག་རྫོགས་ཏེ་ཕྱིར་ཁང་བའི་ནང་དུ་ཡོང་རྗེས་སྐྱབས་ལོ་མཐོང་
སྟེ་མགོ་འཕྲེད་དུ་གཡུག་བཞིན་དུ་རྒྱ་སྐད་ཀྱིས་ཁྱོད་ཀྱིས་བོས་པའི་མགྲོན་པོ་དག་ལ་ལྟོས་
དང”ཞེས་བཤད་བྱུང་། །
སྐྱབས་ལོ་ཡང་ཧ་ཅང་དོགས་མི་བདེ་བའི་ངང་་ངོ་མ་དགོངས་པ་མ་ཚོམ། མགོ་ཁྲིད་
དེ་དག་ལ་ཡང་ཆང་སྐྱིད་པོ་ཞིག་འཐུང་དུ་མ་བཅུག་པ་འདྲ་ཞེས་བཤད།
རྫོང་དཔོན་གཞོན་པས་ཀྱང་སྐྱབས་ལོས་རང་སྐྱོན་ངོས་ཟིན་འདུག་པ་མཐོང་
བས་སྐད་ཆའི་གོ་དོན་དེ་འཕྲལ་གཞན་དུ་བསྒྱུར་སོང་། ཁོས་སླར་ཡང་མགོ་འཕྲེད་དུ་
གཡུགས་ཙམ་བྱས་རྗེས” ཁོ་ཚོས་ཚལ་རིགས་དག་ཁ་ལ་ཡང་རེག་གིན་མི་འདུག་པས།
འདི་ནི་ཁྱོད་ཀྱི་སྒོར་མོ་ཆུད་ཟོས་སུ་བཏང་བ་མ་རེད་དམ”ཟེར། །
སྐྱབས་ལོའི་ཆུང་མ་ནི་ཧ་ཅང་དགའ་བཞིན་དུ''དེ་རིང་གི་ཉི་མ་འདི་ངས་ཚེ་གང་
བོར་བརྗེད་མི་སྲིད་”ཟེར། །
ཉིན་འགའ་མ་འགོར་བར་སྐྱབས་ལོའི་སྟོན་མོའི་ཐོག་གི་འདྲ་པར་འགའ་རྫོང་གི་
འཕྲིན་ཐུང་སྟེང་དུ་བཀོད་འདུག འདྲ་པར་ཐོག་ཏུ་མངོན་པ་ནི་སྐྱབས་ལོའི་གཉེན་སྟོན་
ཐོག་ཏུ་ནག་ཞར་སྡེ་བའི་གསར་བུ་ཞིག་ཆང་གིས་བཟི་སྟེ་རྫོང་གི་མགོ་ཁྲིད་དག་གི་ཅོག་
ཙེ་ཐོག་ཏུ་ཕྱིན་ཏེ་མཛུབ་མོ་རྩེ་བཞིན་ཆང་འཐུང་བའི་རྣམ་པ་ཡིན་ཡང་། འདྲ་པར་གྱི་
གཤམ་དུ་ངོ་སྤྲོད་བྱས་པ་ནི། རྫོང་རིམ་པའི་མགོ་ཁྲིད་དག་གཞི་རིམ་དུ་སོང་སྟེ་འབྲོག་པ་
མང་ཚོགས་དང་ལྷན་དུ་མཉམ་སྤྲོར་རོལ་བཞིན་པའི་གནས་ཚུལ་འདྲ་པར་ཞེས་བཀོད་
འདུག དེར་མཐུད་ནས་སྐྱབས་ལོའི་གཉེན་སྟོན་མཛད་སྒོའི་སྟེང་གི་གནས་ཚུལ་ཡོད་
ཚད་ཀྱང་ཁྱིམ་ཚང་རེ་རེའི་བརྙན་འཕྲིན་ལས་འཆར་བྱུང་བ་སྟེ། གསར་འགྱུར་བཤད་
མཁན་གསར་བུ་དེས་ཁ་བདེ་ལྕེ་བདེའི་ངང་ཉེ་བའི་ལོ་འགའི་རིང་། རང་རྫོང་གིས་མི་
41



གཡུ་དྲུག་དཀར་དཔེ་ཚོགས།
རིགས་མཐུན་སྒྲིལ་གྱི་སློབ་གསོ་དམ་འཛིན་དུ་སྤེལ་བས། སྔར་བྱུང་མ་མྱོང་བའི་གྲུབ་
འབྲས་ཆེན་པོ་བླངས་ཡོད་ཅིང་། ད་ལྟ་རྫོང་ཁོངས་ཀྱི་རྒྱ་བོད་མི་རིགས་གཉིས་ཀྱི་བར་དུ་
ཕན་ཚུན་ལ་གཉེན་སྒྲིག་པའི་བཀྲ་ཤིས་པའི་དོན་དག་འཕྲོ་རིམ་འཕྲོར་འབྱུང་བཞིན་ཡོད།
བརྙན་རིས་སྟེང་གི་ཁྱོ་ཤུག་གསར་བ་འདི་གཉིས་ནི་དེའི་ཁྲོད་ཀྱི་གཅིག་ཡིན་ཅིང་། མག་
གསར་འདི་ནི་ཡུན་རིང་མ་འགོར་བའི་སྔོན་དུ་བཏང་བའི་གློག་བརྙན《སྲོང་བཙན་སྒམ་
པོའི》ནང་གི་སྲོང་བཙན་སྒམ་པོ་འཁྲབ་མཁན་ཡིན། ལོ་ངོ་སྟོང་ཕྲག་གཅིག་གི་སྔོན་
དུ། བོད་ཀྱི་རྒྱལ་བོ་སྲོང་བཙན་སྒམ་པོས་ཐང་རྒྱལ་རབས་ཀྱི་སྲས་མོ་རྒྱ་བཟའ་ཝུན་ཤིང་
ཀོང་ཇོ་བཙུན་མོར་བསུས་ཏེ། རྒྱ་བོད་མི་རིགས་ཀྱི་བར་དུ་མཛའ་མཐུན་གྱི་འབྲེལ་བ་
བཙུགས་ནས་ཁྱིམ་ཚང་གཅིག་ཏུ་གྱུར་པ་ཡིན་ལ། ལོ་ངོ་སྟོང་ཕྲག་གི་རྗེས་སུ་སྲོང་བཙན་
སྒམ་པོ་འཁྲབ་མཁན་གྱིས་ཀྱང་ཡང་བསྐྱར་རྒྱ་བཟའ་གསར་བ་ཞིག་བག་མར་བསུས་པ་
འདི་ནི། ལོ་རྒྱུས་དོན་སྙིང་ལྡན་པའི་བཀྲ་ཤིས་པའི་དོན་བཟང་ཞིག་ཡིན”ཅེས་མཚམས་
སྦྱོར་བྱས་བྱུང་།
དེ་ནས་བཟུང་སྐྱབས་ལོ་ཡང་བསྐྱར་རྫོང་ཡོངས་སུ་མིང་དུ་གྲགས་པའི་མི་སྣ་ཞིག་
ཏུ་གྱུར་སོང་། ལས་ཁུངས་ནང་གི་ལས་གྲོགས་ཚོ་མ་ཟད། ད་དུང་རྫོང་མཁར་གྱི་གྲོགས་པོ་
ཚང་མས་ཀྱང་ཟུར་ཟ་དང་བཅས་ཁོ་ལ“སྲོང་བཙན་སྒམ་པོ་ཞེས་འབོད་ཅིང་། རྒྱ་སྲང་དུ་
འགྲོ་བའི་ཚེ་ན་ཡང་མི་མང་པོས་ལྐོག་ནས་ཁོ་རང་སྟོན་བཞིན་ཅི་ཞིག་ལབ་ནས་དགོད་
ཀྱིན་འདུག་པས། ཁོ་ཧ་ཅང་འདུག་བཟོད་མི་ནུས་པ་ཞིག་ཏུ་བཏང་འགྲོ། ཁོ་ཚོའི་རྣམ་
འགྱུར་དེ་དག་གི་ནང་དོན་ནི་ཁོ་ནི་འབྲོག་པ་ལུག་རྫི་ཞིག་ཡིན་ནའང་ད་ལྟ་རྫོང་དཔོན་
ཚང་གི་མག་པར་གྱུར་སོང་བ་དེར་མ་དགའ་བའི་རྣམ་འགྱུར་སྟོན་པ་ཡིན་འདུག ཐ་
ན་ལན་རེར་ཁོ་བྱིས་པ་དག་གི་གན་དུ་འགྲོ་དུས་ཀྱང་། བྱིས་པ་མ་རབས་འགའ་རེས་ཁོ་
བསྟན་ནས“ཁོ་ནི་སྲོང་བཙན་སྒམ་པོ་རྫུན་མ་རེད”ཅེས་བཤད་དེ་འབྲོ་བར་བྱེད། མི་དག་
42



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
གྱི་
ང
བྲི
ང
གིས་སྐྱབས་ལོར་དམའ་འབེབས་དང་ཟུར་ཟ་ཇི་ལྟར་བྱས་ན་ཡང་། ཁོའི་མདུན་ལམ་ལ་
གནོད་པ་ཅི་ཡང་གཏོང་མ་ཐུབ། ལོ་གཅིག་མ་འགོར་བར་སྐྱབས་ལོ་ལས་བྱེད་པའི་གྲས་སུ་
བསྡུས་སོང་བར་མ་ཟད། ལོ་གཉིས་འགོར་རྗེས་འཁྲབ་སྟོན་རུ་ཁག་གི་འགན་ཁུར་བ་རྫོང་
རིག་གནས་ཅུས་སུ་ལས་སྤོར་བྱས་སོང་བས། སྐྱབས་ལོ་ནི་འཁྲབ་སྟོན་རུ་ཁག་གི་འགན་
ཁུར་བར་བསྐོ་འཇོག་བྱས་པས། ལས་ཁུངས་ནང་གི་མི་ཚང་མས་ཁོ་ལ་བཟུང་བའི་རྣམ་
འགྱུར་ཡང་རྩ་བ་འགྱུར་སོང་བར་སྣང་སྟེ། ཁོ་གང་ནས་མཐོང་ནའང་གུས་གུས་ཞུམ་ཞུམ་
དང་ཁ་ཡག་ངོ་དགའ་བྱེད་ཀྱིན་འདུག་པས། སྐབས་འདིར་སྐྱབས་ལོས་ཀྱང་གཞི་ནས་ད་
ལྟའི་རང་ཉིད་ནི་མི་སྤྱིར་བཏང་བ་ཞིག་མིན་པ་ཚོར་རྟོགས་བྱུང་། །
ཐེངས་ཤིག་སྐྱབས་ལོ་ཁྱོ་ཤུག་གཉིས་ཀས་རླངས་འཁོར་ཆུང་བ་ཞིག་བསྐོར་ནས་
ཕྱིར་ཕ་ཡུལ་དུ་སོང་བ་ན། ནག་ཞར་སྡེ་བའི་སྡེ་མི་དག་གིས་སྐྱབས་ལོ་ཡུལ་ལ་ཡོང་
བ་ཡིན་པ་ཤེས་ནའང་། སྔོན་ཆད་ལྟར་ཁོང་ཚང་ལ་འདུས་ནས་ཐོན་མ་ཡོང་བར་མ་ཟད།
ཁྱིམ་ཚང་རེ་རེས་སྒོ་ཕག་ནས་ལྐོག་ལྟ་བྱེད་པ་ལས་སྒོར་འབུད་མཁན་ཡང་མ་བྱུང་བས།
སྐྱབས་ལོའི་སེམས་ནས་རང་ཉིད་ལ་དབང་བའི་མང་པོ་ཞིག་ཕར་ཤོར་བ་ལྟ་བུའི་སྣང་བ་
ཞིག་སྐྱེས་ནའང་། དོན་ངོ་མར་ཅི་ཞིག་ཤོར་སོང་བ་ཡིད་ལ་གཏན་ནས་དྲན་རྒྱུ་མི་འདུག
མཇུག་མཐར་སྐྱབས་ལོའི་ཕ་མ་གཉིས་ཧ་ཅང་དགའ་བའི་ངང་ཁོང་གཉིས་ཀྱི་མདུན་དུ་
ཡོང་སྟེ་སྐྱབས་ལོར་ནམ་རྒྱུན་ལྟར་འཚམས་འདྲི་ཙམ་བྱས་མོད། ཡིན་ནའང་རྒན་རྒོན་
གཉིས་ཀྱིས་མནའ་མར་ཇི་ལྟར་འཚམས་འདྲི་བྱེད་དགོས་པ་ཡང་མ་ཤེས། ཁོ་ཚོ་ཁྱིམ་དུ་
བསླེབས་རྗེས་སྐྱབས་ལོའི་ཆུང་མས་མཁར་གྲོང་ནས་ཁྱེར་ཡོང་བའི་ཤིང་ཏོག་གི་རིགས་
དག་ཁུག་མ་ལས་བླངས་ཏེ་སྒྱུག་པོ་སྒྱུག་མོ་གཉིས་ཀར་བྱིན་ནས་ཧ་ཅང་དགའ་བ་ལྟར་
བྱེད་མོད། སྐྱབས་ལོའི་ཕ་མ་གཉིས་ཀྱིས་དེའི་ལན་དུ་བཙན་ཚུགས་ཀྱི་འཛུམ་མདངས་
རེ་བསྟན་ནས་སྡོད་པ་ལས་ཐབས་ཟད།



གཡུ་དྲུག་དཀར་དཔེ་ཚོགས།
སྐྱབས་ལོའི་ཆུང་མས་སྐྱབས་ལོར་བལྟས་ནས་རྒྱ་སྐད་ཀྱིས་འུ་ཚང་གི་ནོར་ལུག་
ཚང་མ་བཙོངས་ནས་གླ་རིན་སྒོར་མོ་ཡོང་རྫོགས་དངུལ་ཁང་དུ་བཞག་ན། ལོ་གཅིག་
གི་སྐྱེད་ཀས་ཀྱང་ཁོང་གཉིས་ཀྱི་ཁ་རྒྱབ་བཟང་བོ་གསོ་ཐུབ་པའི་གནས་ལུགས་བཤད་པ་
ན། སྐྱབས་ལོས་ཀྱང་དེ་བདེན་འདུག་སྙམ་ནས་མོའི་བསམ་ཚུལ་དེ་དག་བོད་སྐད་ཀྱིས་ཕ་
རྒན་ལ་བཤད། །
ཕ་རྒན་ཧ་ཅང་མ་མོས་པར་སྐྱབས་ལོར་སྡང་མིག་གིས་ལྟ་བཞིན་ངེད་ཚང་གི་ཕ་
མེས་ཡང་མེས་ནས་ཕྱུགས་འཚོས་ཏེ་ཁ་གསོས་པ་ཡིན་པས། ད་ཕྱུགས་བཙོང་ཚེ་ལག་
ནང་གི་ལས་ཀ་ཚང་མ་མེད་པར་གྱུར་སོང་བར་མ་ཟད། སྡེ་བའི་ནང་དུ་སྡོད་ཐབས་མེད་
པར་གྱུར་པ་མ་ཡིན་ནམ”ཟེར། །
སྐྱབས་ལོས་དེ་དོན་ཆུང་མར་བཤད་པ་ན། ཆུང་མར་དེ་མཚུངས་ཀྱི་གནས་ལུགས་
བཤད་རྒྱུ་འདུག མོས་རྒྱ་སྐད་ཀྱིས”སྡེ་བའི་ནང་དུ་སྡོད་དགོས་དོན་ཅི་ཡོད། མཁར་
གྲོང་དུ་ཡོང་ནས་ཚོང་ཁང་ཞིག་གཉེར་ནས་བསྡད་ནའང་ཡོང་སྒོ་མང་པོ་བཙལ་ཐུབ་པ་
རེད། ད་ལྟ་ཞིང་པ་མང་པོ་ཞིག་གིས་ཀྱང་ཞིང་ས་བསྐྱུར་ནས་མཁར་གྲོང་དུ་ཡོང་ནས་
ཞོར་ལས་གཉེར་གྱིན་པ་མ་ཡིན་ནམ། གང་ལྟར་ཕྱུགས་ཟོག་གི་རྗེས་ནས་སྐྱེ་བ་ཟད་པ་ནི་
ངལ་ལས་མང་ཞིང་ཡོང་སྒོ་ཉུང་བའི་སྡུག་ལས་ཤིག་རེད”ཅེས་ཟེར།
མོའི་སྐད་ཆ་དེ་སྐྱབས་ལོས་ལོ་ཙཱ་བྱས་མ་ཐག་སྐྱབས་ལོའི་ཕ་རྒན་རྩ་བ་ནས་མི་
དགའ་བར་གྱུར་སོང་། ཁོས་སྐྱབས་ལོར་སྡང་མིག་གིས་ལྟ་ཙམ་བྱས་ཏེ“ཕ་མེས་ཡང་མེས་
དག་གིས་ཀྱང་ཕྱུགས་ཟོག་འཚོས་ནས་ཁ་གསོས་པ་མ་གཏོགས་ཞོར་ལས་ལས་ནས་ཁ་
གསོས་པ་མ་རེད། ངས་ནི་ཞོར་ལས་གཉེར་ཡང་མི་ཤེས་ལ་གཉེར་ཡང་མི་སྲིད། ད་ནི་
ཆུང་མ་ཁྲིད་ཡོང་ནས་ང་ལ་སློབ་གསོ་གཏོང་མི་དགོས”ཞེས་བཤད།
སྐྱབས་ལོའི་ཆུང་མས་སྒྲུག་པོ་དགའ་གྱིན་མེད་པ་ངོ་གདོང་གི་རྣམ་འགྱུར་ལ་བལྟས་
44



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། |
པས་རྟོགས་བྱུང་ཡང་། ཁོའི་སྐད་ཆའི་ནང་དོན་མ་གོ་བས་མྱུར་དུ་སྐྱབས་ལོར་བལྟས་ཏེ་
རྒྱ་སྐད་ཀྱིས”ཁོས་ཅི་ཞིག་བཤད་ཀྱིན་འདུག”ཅེས་དྲིས་བྱུང༌། །
སྐྱབས་ལོ་དེ་མུར་མོའི་ཕྱོགས་སུ་འཁོར་ཏེ་གདོང་ལ་བཙན་ཚུགས་ཀྱི་འཛུམ་ཞིག་
བཏོད་ནས་རྒྱ་སྐད་ཀྱིས་ཨ་ཕ་ཡང་ཁྱོད་ཀྱི་བསམ་འཆར་དེར་ཧ་ཅང་འཐད་ཀྱིན་འདུག
ཁོས་ད་དུང་ཁྱོད་ནི་མནའ་མ་འཇོན་ཐང་ཅན་ཞིག་རེད་ཟེར་ནས་བསྟོད་པ་བྱས་སོང་
ཞེས་བཤད།
སྐྱབས་ལོའི་ཆུང་མས་སྐད་ཆ་དེ་ཐོས་འཕྲལ་ཧ་ཅང་དགའ་བར་གྱུར་ཏེ་སྐྱུག་པོའི་
གདོང་ལ་བལྟས་ནས་བགད་བྱུང་ལ། སྐྱབས་ལོའི་ཕ་རྒན་གྱིས་ཀྱང་མོའི་རྣམ་འགྱུར་
དེའི་ནང་དོན་ཅི་ཡིན་པ་ཧ་མ་གོ་བར། མོར་བལྟས་ཏེ་བཙན་ཚུགས་ཀྱིས་དགོད་ཙམ་
བྱས་རྗེས། ཡང་བསྐྱར་སྐྱབས་ལོར་སྡང་མིག་གིས་བལྟ་ཙམ་བྱས་སོང་། །
ཡུན་རིང་མ་འགོར་བར། རྫོང་ཨུའི་མགོ་ཁྲིད་དག་གིས་སྐྱབས་ལོའི་བྱ་བའི་ནུས་
པར་ཡིད་ཆེས་བྱས་ཏེ། ཁོ་རང་རྫོང་རིག་གནས་ཅུས་ཀྱི་ཅུས་ཀྲང་གཞོན་པར་བསྐོ་རྩིས་
བྱས་ཤིང༌། རྩ་འཛུགས་ལས་ཁུངས་ཀྱི་མི་སྣ་མངགས་ཏེ་རིག་རྩལ་འཁྲབ་སྟོན་རུ་ཁག་
གི་མི་རེ་རེ་བཞིན་བོས་ནས་སྐྱབས་ལོའི་གནས་ཚུལ་རྩད་གཅོད་བྱེད་དུ་བཅུག ལས་
གྲོགས་དག་གིས་ནམ་རྒྱུན་སྐྱབས་ལོར་ངོ་གདོང་ནས་འཛུམ་འཛུམ་གུས་གུས་བྱེད་པ་མ་
གཏོགས་སེམས་གཏིང་ནས་དགའ་བོ་བྱེད་ཀྱིན་མེད་ཀྱང་། གནས་ཚུལ་བརྟག་དཔྱད་
བྱེད་དུས་སུ་ཁོ་ལ་སྐྱོན་ཆ་འདི་འདུག་ཅེས་མཛུབ་མོས་སྟོན་རྒྱུ་ཞིག་མི་འདུག་པའི་ཁར།
ད་དུང་ཁོ་ནི་རྫོང་དཔོན་གྱི་ཚ་མོའི་མག་པ་ཡིན་པས། བརྟག་དཔྱད་བྱེད་པ་ནི་ཕྱི་ཚུལ་
གྱི་རྣམ་པ་ཁོ་ན་ཞིག་ཡིན་པ་ཤེས་ནས། མི་གཅིག་གིས་ཀྱང་ཡིན་མིན་གྱི་སྐད་ཆ་ཅི་
ཡང་བཤད་མ་བྱུང་། དེ་བས་རྩ་འཛུགས་རུ་ཁག་གི་མི་རྣམས་ཀྱང་ཐབས་ཟད་དེ་ཐབས་
བཀོད་གཞན་ཞིག་འཐེན་པ་སྟེ། ཁོ་ཚོ་མི་རེ་རེར་ཤོག་བྱང་རེ་བྱིན་ནས་དེའི་སྟེང་དུ་རང་
45



གཡུ་དྲུག་དཀར་དཔེ་ཚོགས།
ཉིད་ལ་བསམ་འཆར་ཅི་ཡོད་བྲིས་ཏེ་མིང་མི་འགོད་པར་ཡར་སྤྲོད་བྱེད་དགོས་ཞེས་བཤད།
མཇུག་མཐར་རྩ་འཛུགས་སྡེ་ཁག་གི་མི་སྣ་ཚོས་ཤོག་བུ་བརྩེགས་མ་དེ་ཁྱེར་ནས་ཕྱིར་
ལོག་སོང་། །
དགོང་མོའི་དུས་སུ། རྫོང་དཔོན་གཞོན་པ་ཀྲང་ལགས་ཀྱིས་གློ་བུར་དུ་སྐྱབས་ལོ་ཁོ་
རང་གི་གཞུང་ལས་ཁང་དུ་བོས་བྱུང་། སྐྱབས་ལོ་འགྲོ་དུས་མི་ཚང་མ་ལས་གྲོལ་བྱས་ཟིན་
ཏེ་རྫོང་དཔོན་གཞོན་པ་གཅིག་པུས་ཁོ་ལ་བསྒུགས་ནས་འདུག་ཅིང་། ཁོང་གིས་སྐྱབས་
ལོ་མཐོང་མ་ཐག་བཀའ་བཀྱོན་གནང་བྱུང་། ཁོས་ཐོག་དང་པོར་བཤད་པའི་སྐད་ཆ་ནི་
“ཚུགས་ཀར་ལྟོས་དང༌། ཁྱོད་ཀྱི་མགོ་ཡི་དེ་ཅི་ཡིན”ཞེས་པ་དེ་རེད། །
སྐྱབས་ལོས་ཅི་ཡིན་ཆ་མ་འཚལ་བར་རང་ཉིད་ཀྱི་མགོ་ལ་ལག་པས་རེག་ཙམ་བྱས་
རྗེས་སླར་ཡང་ལག་པའི་ངོས་སུ་བལྟ་ཙམ་བྱས་ཤིང་། དེའི་མུར་རྫོང་དཔོན་གྱི་རྣམ་འགྱུར་
ལ་ཅེར་བཞིན་ཁོང་གིས་ཀུ་རེ་རྩེ་བཞིན་འདུག་སྙམ་ནས་ངའི་མགོ་ན་ཅི་ཞིག་འདུག་
ཅེས་དགོད་བཞིན་དུ་དྲིས། །
ཕར་བལྟས་ན་རྫོང་དཔོན་ནི་ཧ་ཅང་ཐུགས་ཁྲོས་ཡོད་པ་འདྲ། ཐ་མག་རྐང་གཅིག་
ལ་མེ་བསྒོས་ཏེ་རྡུབ་ཙམ་བྱས་ནས་སེམས་མར་ལ་འབབ་ཏུ་བཅུག་རྗེས། གཟབ་ནན་
ངང་སྐྱབས་ལོར་བལྟས་ཏེ་ངས་ཁྱོད་ལ་འདྲི། ཁྱོད་ཀྱི་མགོ་ཡི་རལ་བ་དེའི་ནང་དོན་ཅི་
ཡིན། རལ་བ་དེ་ཁྱོད་ལ་དེ་འདྲའི་གལ་ཆེའམ”ཞེས་དྲིས་བྱུང་།
སྐྱབས་ལོས་ཡུད་ཙམ་ལ་ཅི་ཞིག་བཤད་དགོས་པའང་མ་ཤེས་པར་མགོ་བོ་དུད་
བཞིན་”དེ་ལ་ནང་དོན་ཅི་ཡང་མེད”ཅེས་ལན་བཏབ། །
རྫོང་དཔོན་གྱིས་སྐྱབས་ལོས་ད་དུང་ཅི་ཡང་གོ་བཞིན་མེད་པ་རྟོགས་ནས་ཁ་གསལ་
གྱི་ཚུལ་དུ་རྩ་འཛུགས་སྡེ་ཁག་གིས་ཁྱོད་ལ་བརྟག་དཔྱད་བྱས་པའི་གནས་ཚུལ་ལ་ངས་
རྒྱུས་ལོན་བྱས་པ་ཡིན། བརྟག་དཔྱད་ཀྱི་གནས་ཚུལ་ནི་ཁྱོད་ཀྱི་མགོ་ཡི་རལ་བ་དེ་ཐད་
46



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཀར་མགོ་ཁྲིད་ལས་བྱེད་པའི་སྣང་བརྙན་དང་ཡོངས་སུ་འགལ་འདུག་ཟེར། ད་དུང་ཁྱོད་
ཀྱིས་མགོ་རུ་རལ་བ་བཞག་པ་དེ་ནི་བཀས་བཀོད་རྒྱུད་འཛིན་གྱི་བསམ་བློའི་བག་ཆགས་
མཐུག་པའི་མཚོན་རྟགས་རེད། གསར་བརྗེའི་བྱ་བར་ཡི་མི་རངས་པའི་མཚོན་རྟགས་རེད།
མེས་རྒྱལ་གོང་བུ་གཅིག་གྱུར་ལ་ངོ་རྒོལ་བྱེད་པའི་མཚོན་རྟགས་ཤིག་རེད་ཅེས་བཤད་
འདུག འདི་ནི་ཁྱོད་ཀྱི་ལས་གྲོགས་ཚོའི་བཏོན་པའི་བསམ་འཆར་རེད་ལ་འབྲེལ་ཡོད་
མགོ་ཁྲིད་ཀྱི་བསམ་ཚུལ་ཡང་རེད”ཅེས་བཤད་བྱུང་བ་དང༌། ཡང་དངན་པ་ཞིག་འཐེན་
ནས་བསམ་བློ་གཏོང་ཙམ་བྱས་རྗེས། བཀོད་སྒྲིག་རང་བཞིན་གྱི་ངག་གིས“གལ་ཏེ་ཁྱོད་
ལ་ཅུས་ཀྲང་གཞོན་པའི་འདུག་སྟེགས་འདི་དགོས་ན། སང་ཉིན་སོང་ལ་རལ་བ་དེ་བཞར་
ནས་སྐྲ་ལོ་ཚད་ལྡན་ཞིག་སྐྱུར་ཅིག”ཅེས་བཤད་བྱུང་། །
ངོ་མ་སྤྲིན་བྱེའུ་མགོ་ཙམ་མེད་པར་ཐོག་སྟ་རེ་ཙམ་ལྷུང་བའི་དཔེ་རུ་གྱུར་སོང་།
སྐྱབས་ལོར་མཚོན་ན་མགོ་ཡི་རལ་བ་འདི་ནི་ཁོ་དང་ཕ་མེས་ཡང་མེས་ཀྱི་བར་ཐག་སྦྲེལ་
བྱེད་ཀྱི་སྲད་བུ་ལྟ་བུ་ཞིག་ཏུ་གྱུར་ཡོད་པར་མ་ཟད། རལ་བ་འདི་ཡོད་པས་ཆུང་དུས་ནས་
སྡེ་མི་དག་གིས་ཁོ་ནི་ཁོའི་མེས་པོ་དང་འདྲ་འདུག་ཟེར་བཞིན་བསྟོད་པ་བྱེད་ཀྱིན་ཡོད་ལ།
ནར་སོན་རྗེས་འཁྲབ་ཁྲིད་པ་རྒན་པས་རལ་བ་འདིར་གཞན་དང་མི་འདྲ་བའི་ཁྱད་ཆོས་
རྣལ་མ་ཞིག་འདུག་ཟེར་བཞིན་ཁོ་གློག་བརྙན་འཁྲབ་སྟོན་པ་བྱེད་དུ་བཅུག་ལ། མཇུག་
མཐར་མདོ་འཛིན་པ་བུ་མོ་ཡང་ཁོའི་རལ་བ་ལ་ཧ་ཅང་དགའ་ཟེར་བཞིན་ཁོ་དང་གཉེན་
སྒྲིག་བྱས་ཏེ་ཁྱིམ་གཅིག་ཏུ་བསྡད་པ་ཡིན་པས། ད་ལྟ་རྫོང་དཔོན་གྱིས་གློ་བུར་དུ་ཁྱོད་ཀྱི་
མགོ་ཡི་རལ་བ་འབྲེག་དགོས་ཟེར་ན་དེ་ནི་ལས་སླ་མོ་ཞིག་ག་ལ་ཡིན། འདི་ཉིད་སྐྱབས་
ལོ་ལ་མཚོན་ན་ཁོ་རང་ཉིད་ཀྱི་མི་ཚེ་དང་ཁ་འབྲལ་དགོས་ཟེར་བའི་བཙན་གཏམ་ཡ་
མེད་ཅིག་དང་གཅིག་མཚུངས་མ་ཡིན་ནམ།
སྐྱབས་ལོ་ནི་ཕྲག་པ་ལྷོད་དེ་ཕྱིར་ཁྱིམ་ནང་དུ་ཐོན་པའི་ཚེ་ན། ཆུང་མས་ཁོའི་ངོ་
47



གཡུ་དྲུག་དཀར་དཔེ་ཚོགས།
མདངས་རྒྱུན་ལྡན་མིན་པ་མཐོང་ནས་མྱུར་མོར་མདུན་དུ་བརྒྱུགས་ཡོང་སྟེ “ཁྱོད་ཀྱི་ངོ་
མདངས་ཇི་འདྲའི་བཙོག་པ་ལ་ཨང་། དོན་དག་ཅིག་བྱུང་སོང་བ་མིན་ནམ”ཞེས་དྲིས་བྱུང་།
སྐྱབས་ལོ་ལྡབ་ལྡིབ་ངང་ཡོང་སྟེ་འབོལ་སྟེགས་སྟེང་དུ་ལྷུང་བ་ལྟར་བསྡད་རྗེས།
ཤུགས་རིང་ཞིག་འཐེན་བཞིན“ཁྱོད་ཀྱི་ཞང་བོས་བཤད་ན་ཅུས་ཀྲང་ལ་འདུག་འདོད་ན་
ངའི་རལ་བ་བཞར་དགོས་ཟེར”ཞེས་བཤད་ཅིང་འདང་རྒྱག་གི་ནང་དུ་ལྷུང་།
ཆུང་མ་དེ་མ་ཐག་ཏུ་གནམ་ལ་ལྡིང་བྱུང”ཅུས་ཀྲང་ལ་འདུག་པ་དེ་རལ་བ་དང་
འབྲེལ་བ་ཅི་ཞིག་ཡོད་དམ། ང་སོང་ནས་ཞང་བོ་བཙལ་ཆོག”ཅེས་བཤད་བྱུང་།
སྐྱབས་ལོའི་ལག་པ་འཕྲེད་དུ་གཡུག་གཡུག་བྱེད་བཞིན་དུ་ཤུགས་ཟད་པའི་ངང
དེ་ནི་རྩ་འཛུགས་སྡེ་ཁག་གི་བསམ་ཚུལ་རེད། ཁྱོད་ཀྱི་ཞང་བོར་བཤད་པས་ཕན་ཐོགས་
ཡོད་མི་སྲིད"ཅེས་བཤད་ནས་མུ་མཐུད་དུ་བསམ་གཞིགས་ཀྱི་ཀློང་དུ་འཁྱམས་བཞིན་
ཕལ་ཆེར་ཆིག་ལབ་རྒྱག་པ་ལྟར་ད་ནི་རལ་བ་འབྲེག་པ་ལས་ཐབས་བཀོད་གཞན་མེད་པ་
འདྲ་”ཟེར། །
ཆུང་མ་དེ་མ་ཐག་ཏུ་ངུས་བྱུང་། ངུ་བཞིན་དུ་ཁོའི་གན་དུ་ཡོང་ནས“ང་ནི་ཁྱོད་ཀྱི་
རལ་བར་དགའ་ཞེས་བཤད་པ་མིན་ནམ། ད་དུང་རྗེས་ནས་ཁྱོད་དང་ལྷན་དུ་གློག་བརྙན་
འཁྲབ་སྟོན་བྱེད་དགོས་ཞེས་བཤད་པ་མིན་ནམ”ཟེར་བཞིན་མུ་མཐུད་དུ་ངུས་བྱུང་།
སྐྱབས་ལོས་ཡུན་རིང་ཙམ་ལ་བསམ་བློ་བཏང་རྗེས་མཇུག་མཐར་ཤུགས་རིང་ཞིག་
ཕྱུངས་ནས་ཆུང་མའི་གདོང་ལ་ལྟ་མི་ཕོད་པ་ལྟར་མདུན་ངོས་ཀྱི་ཐང་གཅལ་དུ་ཅེར་
བཞིན“ངོ་མ་བཤད་ན་མགོ་རུ་རལ་བ་ཞིག་ཡོད་ན་མགོ་ཁྲིད་ལས་བྱེད་པའི་སྣང་བརྙན་ལ་
གནོད་ངེས་རེད། འདི་ནི་འཁྲབ་སྟོན་བྱེད་པ་མ་ཡིན་པར་དོན་དངོས་ཀྱི་འཚོ་བ་དངོས་
རེད”ཅེས་བཤད།
ཞོགས་པའི་དུས་སུ། སྐྱབས་ལོ་སྔ་མོ་ནས་ལངས་ཏེ་སྐྲ་བཞར་ཁང་དུ་རལ་བ་འབྲེག་
48



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཏུ་སོང་། སྐྲ་བཞར་ཁང་གི་ནང་དུ་ནངས་སྔ་མོ་ཡིན་པས་སྐྲ་བཞར་མཁན་གཅིག་ཀྱང་མི་
འདུག་པས། སྐྲ་བཞར་པ་མྱུར་མོར་སྔོན་དུ་བརྒྱུགས་ཡོང་སྟེ་འཛུལ་དམུལ་དང་བཅས”སྐུ་
ཞབས་ལགས། སྐྲ་བཞར་ཟེར་བ་ཡིན་ནམ”ཟེར།
ཁོས་སྐད་ཆ་མང་པོ་བཤད་མི་འདོད་པར་ཡིན་པའི་བརྡ་ལ་མགོ་ལྕོག་ལྡེམ་ཙམ་བྱས།
སྐྲ་བཞར་པས་སྔོན་ལ་ཁོ་རང་ཁྲུས་གཞོང་གི་གན་དུ་སྡོད་དུ་བཅུག་ནས་སྐྲ་ལོ་གཙང་
མར་བཀྲུས་པ་དང་། དེ་ནས་ཁོ་རང་ཁྲིད་ཡོང་སྟེ་སྐྲ་བཞར་འདུག་སྟེགས་སྟེང་དུ་སྡོད་དུ་
བཅུག་རྗེས། སླར་ཡང་སྐྲ་ལོ་ཅི་འདྲ་ཞིག་བཞར་རྒྱུ་ཡིན”ཅེས་དྲིས་བྱུང་།
སྐྱབས་ལོ་ཧ་ཅང་འཚིག་པ་ཟོས་ཏེ་རལ་བ་བཞར་བར་གྱིས། མགོ་ཁྲིད་དག་གིས་སྐྲ་
ཅི་འདྲ་ཞིག་བཞག་ཡོད་པ་ཁྱོད་ཀྱིས་མི་ཤེས་སམ”ཞེས་བཤད། །
སྐྲ་བཞར་པ་ཅུང་ཙམ་ལ་ཧད་པར་གྱུར་པ་དང་། ཡུད་ཙམ་ཀྱི་རྗེས་སུ་གཞི་ནས་ཁོའི་
སྐད་ཆའི་ཧ་གོ་བྱུང་བ་ལྟར་སྐྲ་བཞར་བའི་སྟ་གོན་ལ་ཞུགས་སོང་།
སྐྱབས་ལོའི་སེམས་ལ་ཧ་ཅང་བཟོད་མི་ཐུབ་པའི་སྐྱོ་སྣང་ཞིག་སྐྱེས་པའི་མོད་ལ་ཨུ་
ཚུགས་ཀྱིས་ཨམ་གཙིགས་བསྡམས་ཤིང་མིག་ཟུང་བཙུམས། ཁོའི་མིག་ལམ་དུ་བོད་
རྒྱལ་སྲོང་བཙན་སྒམ་པོ་མཆོག་གིས་དབུ་རལ་བའི་སྟེང་ལ་རིན་པོ་ཆེའི་ཕྲ་རྒྱན་སྤྲས་ཏེ་
བློན་ཆེན་ཆེ་དགུ་ཚོགས་པའི་དབུས་སུ་སྲིད་དོན་གྱི་གྲོས་ལ་གཞོལ་བའི་ཚུལ་དང་། རལ་
བས་ལྟག་རྒྱབ་ཁེབས་པའི་ཁོའི་མེས་པོས་ལག་ཏུ་མདུང་རིང་བཟུང་སྟེ་དགྲ་ཇག་མང་
པོའི་ཁྲོད་དུ་གཡུལ་བསྲེས་པའི་སྣང་བརྙན་དག་ཤར་བྱུང་། དེའི་མོད་ལ་སྐྲ་བཞར་པས་
སེར་སྣ་ཅི་ཡང་མེད་པར་ཁོའི་རལ་བ་སྟུག་པོ་ཧྲག་སྒྲ་དང་བཅས་འབྲེག་པའི་སྒྲ་རྣ་ལམ་
དུ་གྲགས་བྱུང་བ་དང་ལྷན་དུ། འཇིལ་ལིར་འཁྱིལ་བའི་སྐྲ་ལོ་ནི་ཚོམ་བུ་ཚོམ་བུ་བྱས་
ཏེ་ཡལ་ག་དང་གྱེས་པའི་སྡོང་ལོ་བཞིན་འཕྲོ་རིམ་འཕྲོར་རང་ཉིད་ཀྱི་པང་དུ་ལྷུང་གིན་
འདུག་པས། སྐྱབས་ལོའི་སྣང་བ་ཞིག་ལ་ད་ནས་བཟུང་ཁོས་རང་ཉིད་ཀྱི་མེས་པོ་དང་རང་



གཡུ་དྲུག་དཀར་དཔེ་ཚོགས།
ཉིད་ལ་འབྲེལ་བ་ཡོད་པའི་རྨི་ལམ་ལྟ་བུའི་རེ་སྨོན་མང་པོ་ཞིག་དང་འབྲེལ་ཐག་གཏན་
གཅོད་བྱས་ཟིན་པ་ལྟ་བུའི་ཚོར་སྣང་སྐྱེས་བྱུང་། །
སྐྱབས་ལོ་སྐྲ་བཞར་ཁང་ནས་སྒོར་བུད་པའི་སྐབས་སུ། རང་ཉིད་དངོས་གནས་མི་
གཞན་ཞིག་ཏུ་གྱུར་ཡོད་པ་ཚོར་རྟོགས་བྱུང་བ་སྟེ། སྐབས་འདིའི་རང་ཉིད་ཀྱི་མགོ་བོ་ནི་
ཧ་ཅང་ཡང་མོར་གྱུར་ཡོད་པ་དང༌། ཕྱི་རོལ་གྱི་མཁའ་དབུགས་འཁྱགས་པོ་དང་འཕྲད་
པས་ཤིན་ཏུ་གྲང་ཤུར་ཤུར་བྱེད་ཀྱིན་འདུག ཁོའི་སེམས་ལ་ད་ནི་ཞྭ་མོ་ཞིག་ཉོས་ཏེ་གོན་
དགོས་ཏེ། དེ་ལྟར་བྱས་ན་མགོ་བོ་དྲོན་པོ་ཡིན་པར་མ་ཟད་མགོ་ཁྲིད་ལས་བྱེད་པའི་རང་
གཤིས་རྣལ་མ་དེ་ཡང་གཞི་ནས་མངོན་ཐུབ་ངེས་རེད་སྙམ།
5O



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
སྐྱོ་བ་མེད་པའི་ཕྱེ་མ་ལེབ།
དང་པོ།
དོན་ངོ་མར་ངས་དབང་སྐྱིད་ལ་དེ་ལྟ་བུའི་དམིགས་ཡུལ་ཞིག་བཟུང་མ་མྱོང་ལ་
འཛིན་རྩིས་ཀྱང་མེད། འོན་ཀྱང་མི་དག་གིས་ང་ནི་ནམ་ཡིན་ཡང་གསང་བ་ཞིག་རེད་
ཟེར། ངས་ནི"གསང་བ”ཞེས་པའི་དོན་ཅི་ཡིན་པ་ཧ་མི་གོ་བ་མ་ཟད་དེའི་ཕྱོགས་ལ་
བསམ་བློ་ཡང་བཏང་མ་མྱོང་། དངོས་གནས་མ་མྱོང་། སློབ་གྲྭ་འདིའི་ནང་དུ་ངའི་གྲོགས་
པོ་བཟང་ཤོས་ནི་ལྷ་མགོན་དང་དབང་སྐྱིད་གཉིས་ཀ་ཡིན་ཅིང་། མ་མཐའ་ཡང་ཁོ་གཉིས་
ཀྱི་གན་དུ་ང་ནི་ཧ་མི་གོ་བའི་གསང་བ་ཞིག་ཡིན་མི་སྲིད་སྙམ། །
སློབ་གྲྭའི་མཇུག་རྒྱུགས་ལེན་ལ་ཉེ། འདི་ནི་ལོ་གཅིག་གི་ཆེས་མཇུག་མཐའི་དུས་
སྐབས་ཡིན་པས། སྤྱིར་ཡིན་ན་མཇུག་རྒྱུགས་བླངས་མ་ཐག་དགེ་སློབ་ཚང་མས་སྤྱི་ལོའི་
61



གཡུ་དྲུག་དཀར་དཔེ་ཚོགས།
ལོ་སར་ལ་མཉམ་དུ་རོལ་བ་དང༌། དེ་ནས་རང་རང་གི་ཡུལ་ཕྱོགས་སུ་དགུན་གནང་ལ་
རོལ་དུ་འགྲོ་བ་ཡིན་པས་དོན་དག་གཞན་ཅི་ཡང་མེད། ཡིན་ན་ཡང་ཟླ་གཅིག་གི་སྔོན་
ནས་བཟུང་སློབ་ཁུལ་གྱིས་གོང་རིམ་འབྲེལ་ཡོད་སྡེ་ཁག་ལ་ཞུ་ཡིག་ཕུལ་ཏེ་ཐེངས་འདིའི་
དབྱར་དགུན་གནང་གི་དུས་ཚོད་སྤྱད་ནས་མཐོ་རིམ་ཆེད་སྦྱོང་སྦྲག་ཁྲིད་འཛིན་གྲྭ་ཞིག་
བསྡུ་རྒྱུ་ཡིན་པའི་སྐད་ཆ་ཐོར་རེ་བ་ཞིག་གྲག་གིན་འདུག ནམ་རྒྱུན་དཔེ་ཆ་དང་ཁ་མི་
འབྲལ་བའི་དབང་སྐྱིད་ཀྱིས་གཏམ་སྙན་དེ་ཐོས་པ་ནས་བཟུང་བྱིས་པ་ཚོས་ལོ་སར་ལ་རེ་
སྒུག་བྱེད་པ་ལྟར་དོན་དེ་ཡང་འདྲི་བསྐྱར་འདྲི་བྱེད་པ་དང་གནང་བ་གཏོང་བའི་དུས་ཚོད་
ལ་རེ་སྒུག་བྱེད་ཀྱིན་ཡོད། ཉེ་བའི་སྔོན་འདིར་སློབ་ཞུགས་ཀྱི་བརྡ་ཐོ་ཡང་བཀྲམ་བྱུང་
བས་མོས་ཐེངས་གཅིག་མིན་པར། ད་ལྟའི་དུས་འདིར་སློབ་ཐོན་ལག་འཁྱེར་སྟོན་རྒྱུ་མེད་
ན་བྱ་བའི་ནུས་པ་ཅི་འདྲ་ཡོད་ཀྱང་སྟོང་བ་ཡིན་པས་ངས་གོ་སྐབས་འདི་འཆོར་དུ་འཇུག་
རྒྱུ་མིན་ཅེས་ང་ལ་བཤད་མྱོང༌། མོས་བཤད་པ་ནི་དོན་དངོས་ཡིན་པས་ངས་ཀྱང་མོར་
རྒྱབ་སྐྱོར་བྱས་པར་མ་ཟད། ད་ཐེངས་མོའི་རེ་བའི་འབྲས་བུ་སྨིན་རྒྱུ་རེད་སྙམ་གྱིན་ཡོད།
ད་ནངས་སྔ་མོར་ཟ་ཁང་དུ་ཞོགས་ཟས་བཟང་རྒྱུ་མི་འདུག་པས། ངས་ཟ་ཁང་ལས་
ཅུང་པེང་གཉིས་བླངས་ཏེ་གཞུང་ལས་ཁང་དུ་ཡོང་ཞིང་ལྕགས་ཐབ་ཀྱི་གན་དུ་ཆུ་ཁོལ་
ལ་ལྗིབས་ནས་བཟའ་བར་བརྩམས་དུས། ལྷ་མགོན་དང་སྒྲོལ་འཚོ་གཉིས་ཀས་ཀྱང་ཅུང་
པེང་གཉིས་རེ་ཁྱེར་ཏེ་ནང་དུ་ཐོན་བྱུང་བས། ངེད་གསུམ་གས་ལྕགས་ཐབ་ཀྱི་མཐའ་
བསྐོར་ནས་ནངས་ཟས་ལ་རོལ་བ་ཡིན། ལྷ་མགོན་དང་ངེད་གཉིས་ནི་མཐོ་འབྲིང་སྐབས་
སུ་འཛིན་གྲྭ་གཅིག་གི་སློབ་གྲོགས་ཡིན་པར་མ་ཟད། སློབ་མཐར་ཕྱིན་རྗེས་ཀྱང་མཉམ་
དུ་སློབ་གྲྭ་འདིར་ལས་བགོས་བྱས་ནས་བྱ་བ་མཉམ་ལས་བྱས། ངོ་མ་གཅིག་གིས་མི་ཟ་
ན་གཅིག་གིས་མི་འཐུང་བའི་ཚད་དུ་སླེབས་ཡོད་ལ། གཞེས་ནིང་ལོར་སློབ་གསོ་སློབ་
གླིང་དུ་ཟབ་སྦྱོང་བྱེད་དུའང་མཉམ་གཅིག་ཏུ་ཕྱིན་པ་ཡིན། ད་ལོ་ཕྱིར་ལོག་མ་ཐག་ང་



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
སློབ་གྲྭ་འདིའི་འཛིན་གྲྭ་ཆེས་མཐོན་པོ་སྟེ་ལོ་རིམ་དྲུག་པའི་བོད་ཡིག་དགེ་རྒན་བྱེད་དུ་
བཅུག་པ་དང་། ཁོ་ནི་སློབ་གྲྭའི་སློབ་དཔྱོད་གཙོ་སྐྱོང་བར་བསྐོས་པ་རེད། དོན་དངོས་
ཐོག་ནས་ཀྱང་ལྷ་མགོན་ལ་རྩ་འཛུགས་བྱེད་པའི་ནུས་པ་ལྡན་པས་མགོ་ཁྲིད་ཀྱི་བྱ་བ་སྒྲུབ་
མཁན་ཞིག་ཏུ་འོས་ཤིང་འཚམ་མོད། འོན་ཀྱང་ཁོ་བུད་མེད་ཀྱི་རིགས་ལ་ཞེན་དྲགས་
འགྲོ་བ་ནི་ཁོའི་ལུས་སྟེང་གི་ངའི་བློར་མི་འབབ་པའི་ཆ་གཅིག་པུ་ཡིན། སྒྲོལ་འཚོ་ནི་
སློབ་གཙོ་རྣམ་རྒྱལ་གྱི་ཚ་མོ་ཡིན་ལ། ན་ནིང་སློབ་གྲྭ་ཆེན་མོ་ནས་མཐར་ཕྱིན་རྗེས་སློབ་
གྲྭ་འདིར་ལས་བགོས་བྱས་ཏེ། ལོ་རིམ་དྲུག་པའི་རྩིས་རིག་འཁྲིད་མཁན་ཡིན་པས་ངེད་
གཉིས་ཀས་ནམ་རྒྱུན་ཕན་ཚུན་ལ་གཞོགས་འདེགས་དམ་པོ་བྱེད་ཀྱིན་ཡོད། ཡིན་ནའང་
མོར་རྩིས་གཞི་འགའ་རེའི་ཐད་ནས་ལྷ་མགོན་གྱིས་ཟུར་ཁྲིད་བྱེད་དགོས་ཀྱི་ཡོད་པས་ཁོ་
གཉིས་ཀའང་གྲོགས་པོ་བཟང་བོར་གྱུར་པ་ཡིན་ལ། སྒྲོལ་འཚོ་དང་དབང་སྐྱིད་གཉིས་ཀྱི་
བར་ཐག་ཇེ་རིང་དུ་འགྲོ་དོན་ཡང་ཕལ་ཆེར་དེ་ཡིན་ངེས་རེད། གང་ལྟར་ལྷ་མགོན་དང་
སྒྲོལ་འཚོ་གཉིས་ཀ་ནམ་རྒྱུན་འདི་ལྟར་མཉམ་འགྲོ་མཉམ་འདུག་བྱེད་ཀྱིན་ཡོད་པ་མཐོང་
ཐེངས་རེར་ངས་དེ་ལྟར་བསམས་པ་ཡིན། སྒྲོལ་འཚོས་ཅུང་པེང་ཕྱེད་ཀ་ཙམ་ལས་མ་ཟོས་
ཤིང་། སྐྱུར་ཆེ་བས་ཟ་ཐབས་མི་འདུག་མོས་སྟབས་བདེའི་ཐུག་པ་འཐུང་རྒྱུ་ཡིན་ཟེར་བ་
དང་། ལྷ་མགོན་དང་ངེད་གཉིས་ཀྱི་རྣམ་འགྱུར་ལ་བལྟས་ཏེ”ཁྱོད་གཉིས་ཀས་འཐུང་ངམ།
ང་སོང་སྟེ་ཉོས་ཡོང་ཆོག”ཟེར།
ང་ལ་ཉོ་མི་དགོས། ངས་འཐུང་རྒྱུ་མིན། ངས་མྱུར་མོར་དེ་ལྟར་བཤད། ངོ་མ་
བཤད་ན་ང་སྟབས་བདེའི་ཐུག་པ་འཐུང་རྒྱུར་མི་དགའ་བ་མིན་ལ་ཅུང་པེང་ཟོས་ནས་
འགྲངས་ཡོད་པ་དེ་བས་ཀྱང་མིན། ངའི་བསམ་ཚུལ་ཞིག་ལ། གཞན་གྱི་སྒོར་མོ་ཕུད་དེ་
ཟས་ཟ་བ་ནི་རྒྱལ་ཁ་ཞིག་ཏུ་རློམ་པའི་མི་དེ་རིགས་ཀྱི་བྱ་སྤྱོད་དག་ཧ་ཅང་སྐྱུག་བྲོ་བ་ཞིག་
ཡིན་པའི་སྣང་བ་སྐྱེ་བཞིན་ཡོད་པས། མོའི་ཁ་ནས་ཚིག་བུད་པ་ཙམ་གྱིས་དང་ལེན་བྱེད་
53



གཡུ་དྲུག་དཀར་དཔེ་ཚོགས།
པ་ནི་ཧ་ཅང་མི་འོས་པ་ཞིག་རེད། དངོས་གནས་སྟབས་བདེའི་ཐུག་པ་འཐུང་འདོད་ཚེ་
རང་ཉིད་ཀྱིས་ཀྱང་ཉོ་ཆོག་པ་རེད་སྙམ་པ་དེའོ།། །
"དེ་ཙམ་ལ་དགོས་མི་དགོས་ཅི་ཡོད། ང་འགྲོ་ལ་ང་ཚོར་ཉོས་ནས་འོང་”སྒྲོལ་འཚོས་
ངའི་སྐད་ཆར་སྣང་དོགས་མི་བྱེད་པར་དེའི་མུར་ཡར་ལངས་ཏེ་འགྲོ་རྩིས་བྱེད་དུས། གློ་
བུར་དུ་གཞུང་ལས་ཁང་གི་སྒོ་ཕྱེ་བྱུང་། དབང་སྐྱིད་ཀྱིས་ལག་ཏུ་སྟབས་བདེའི་ཐུག་པ་
བག་ཆ་འགའ་བཟུང་ནས་བསླེབས་ཤིང་། གདོང་ལ་འཛུམ་ཞིག་ལངས་ཏེ་ངས་ཀྱང་ཁྱོད་
ཚོས་ཅུང་པེང་མི་འདོད་བཞིན་དུ་ཟ་བཞིན་ཡོད་སྙམ་བྱུང”ཟེར་ཞོར་ལྷ་མགོན་དང་ངེད་
གཉིས་ཀྱི་བར་དུ་ཡོད་པའི་འདུག་སྟེགས་སྟེང་བསྡད་རྗེས་ང་ཚོ་རེ་རེའི་ལག་ཏུ་སྟབས་
བདེ་ཐུག་པ་བག་ཆ་རེ་བཞག་བྱུང་བས། ལྷ་མགོན་གྱིས་ཐེ་ཚོམ་མི་བྱེད་པར་བླངས་བྱུང་
ལ་ངས་ཀྱང་མོའི་བཟང་སེམས་དང་ལེན་མ་བྱས་ན་མི་འོས་སྙམ་སྟེ་ཚུར་བླངས་པ་ཡིན།
ཡིན་ནའང་སྒྲོལ་འཚོ་སྔར་མལ་དུ་བསྡད་ནས་སྣ་སྙེར་ཙམ་དང་བཅས་མགོ་བོ་འཕྲེད་
དུ་གཡུག་བཞིན“ངས་སྟབས་བདེའི་ཐུག་པ་འཐུངས་ན་ཕོ་བ་ཚ་ཡི་འདུག”ཟེར་བ་དང་།
སླར་ཡང་ལྷ་མགོན་གྱིས་སྟབས་བདེའི་ཐུག་པ་སྦྱོང་བ་ལ་བལྟས་ཏེ”འདི་དང་བསྡུར་ན་
ཁཱང་ཧྲི་ཧྥུ་ནི་ངོ་མ་སྟབས་བདེའི་ཐུག་པ་བཟང་བོ་ཞིག་རེད། རིན་གོང་ཅུང་དཀའ་ནའང་
བྲོ་བ་ཞིམ་པས་ཧ་ཅང་བཟང”ཟེར་ནས་རང་ལ་མཁོ་བའི་ལན་ཞིག་ལ་སྒུག་པ་ལྟར་བསྡད།
དབང་སྐྱིད་ཀྱིས་ཧ་ཅང་མ་རངས་པའི་ཉམས་ཀྱིས་སྐེ་གཅུ་ཙམ་བྱས་ནས་མོའི་སྐད་
ཆ་མ་ཐོས་པ་ལྟར་བསྡད་བྱུང་བས། ངས་ཀྱང་ལྷ་མགོན་གྱིས་འོས་འཚམ་གྱི་ལན་ཞིག་
བཏབ་འོང་སྙམ་སྟེ་ཁོའི་ཉམས་ལ་ལྐོག་ལྟ་བྱེད་པ་ལས་ཚིག་གཅིག་ཀྱང་མ་བཤད།
ལྷ་མགོན་གྱིས་ཅི་མི་སྙམ་པའི་ངང་ང་ལ་མཚོན་ན་རིན་གོང་དཀའ་སླ་ལ་ཁྱད་
པར་ཅི་ཡང་མི་འདུག གཙོ་བོ་ཕོ་བ་འགྲང་དགོས་པ་དེ་ཡིན”ཟེར་ཞོར་ཡར་ལྟ་མར་ལྟ་
འགའ་བྱས་ཏེ་འགྲམ་གྱི་དཔེ་ཆ་བླངས་ནས་དཀར་ཡོལ་གྱི་ཁ་འགེབས་སྤྱད་བྱས་སོང་།
54



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཚང་མ་རེ་ཞིག་དལ་ཅག་གེར་གྱུར། ངའི་སེམས་ལ་སྐད་ཆ་དེ་མོ་གཉིས་ཀའི་སུ་
ལའང་མི་གནོད་པའི་ཚིག་རེད་སྙམ་པ་ལས་དེའི་མུར་སྒྲོལ་འཚོའི་ངོ་དམར་པོར་གྱུར་
འགྲོ་བ་སེམས་ལ་མ་དྲན། མོར་ཡང་བསྐྱར་བཤད་རྒྱུ་ཅི་ཡང་མ་བྱུང་བར་སྣ་གླུ་ཞིག་
བླངས་ཏེ་བསྡད། རེ་ཞིག་ནས་དབང་སྐྱིད་ཀྱིས་རང་སྐལ་གྱི་སྟབས་བདེའི་ཐུག་པ་བག་
ཆ་དེ་འཁྲིས་ཀྱི་ཅོག་ཙེ་ཐོག་བཞག་རྗེས། ཧ་ཅང་སེམས་ཁྲལ་ཆེ་བའི་ཚུལ་གྱིས“དགུན་
གནང་གི་སྔོན་ལ་ཟླ་སྔོན་མ་གསུམ་གྱི་ཟླ་ཕོགས་སྟེར་རྒྱུ་རེད་ཟེར་བ་ཨེ་བདེན་ནམ”ཟེར་
བཞིན་ལྷ་མགོན་ལ་ལྟ་བར་བྱེད། །
ལྷ་མགོན་ངུ་དགོད་ཅིག་བྱེད་པ་ལས་མོར་མི་ལྟ་བར་བདེན་པ་རེད་མོད། འོན་ཀྱང་
ང་ཚོའི་ཡུལ་ཚོས་ཆུ་ཁྲལ་མ་འཕྲོད་པས་དགེ་རྒན་ཚོའི་ཟླ་གཅིག་གི་ཟླ་ཕོགས་བཅག་
ནས་དེར་བསབས་འདུག་ཟེར་”ཞེས་བཤད་བྱུང་། “དེ་ནི་ངོ་མ་རེད་དམ། ངས་ཀྱང་སྐད་
ཆ་དེ་འདྲ་ཞིག་ཐོས་མོད་བདེན་སྲིད་དམ་སྙམ་སྟེ་དེ་ལྟར་དྲིས། ལྷ་མགོན་གྱིས་མགོ་ལྡེམ་
ཙམ་བྱས་པ་ལས་སྐད་ཆ་མ་བཤད། ''ངོ་མ་ཨེ སྒྲོལ་མཚོས་དེའི་མུར་འུར་བརྒྱབ་བྱུང་།”
དེ་འདྲ་བྱེད་སྲོལ་ཞིག་གང་ན་ཡོད། འོ་ན་ང་ཚོས་ལོ་སར་ཇི་ལྟར་རོལ་རྒྱུ། ན་ནིང་ཡང་
དེ་ལྟར་འཐེན་ཏེ་ད་དུང་ཕོགས་ཆད་གསབ་སྐོང་བྱས་མེད། ངོ་མ་གོང་རིམ་ལ་གཏུག་
བཤེར་བྱེད་འོས”ཟེར། དེ་ནི་དངོས་གནས་བདེན་ཏེ། ན་ནིང་སྟོན་ཁར་ལྷ་མགོན་དང་
ངེད་གཉིས་ཀྱིས་ད་དུང་སློབ་གསོ་སློབ་གླིང་དུ་ཟབ་སྦྱོང་བྱེད་ཀྱིན་ཡོད། བསྟུད་མར་ཟླ་
འགའ་ལ་ཟླ་ཕོགས་མ་བྱིན་པས་དབང་སྐྱིད་ཀྱིས་རོགས་རམ་བྱས་པ་མིན་ན་ངེད་གཉིས་
ཀྱི་འཚོ་བར་ཐན་པ་ཆེན་པོ་བྱུང་ཟིན། སྐབས་དེར་ངེད་གཉིས་ལ་ཤོག་དུད་ཉོ་བྱེད་ཕལ་
ཆེར་མེད་པར་གྱུར་བས་ཟུར་ལྔ་ཅན་གྱི་སོ་འཛིན་མེད་པའི་ལན་གྲུ་རྟགས་ཅན་གྱི་ཐ་མག་
ཁོ་ན་བརྔུབས་པར་བརྟེན། སློབ་གྲོགས་ཚོས་ངེད་གཉིས་ཀྱི་མཚང་མིང་ལ”ལན་གྲུ་ཆུང་
བ”ཞེས་བཏགས། རྗེས་ནས་དབང་སྐྱེད་ཀྱི་འཕྲིན་ལས་ཟླ་གཅིག་གི་ཟླ་ཕོགས་ཡུལ་ཚོའི་
55



དུ
གཡུ་དྲུག་དཀར་དཔེ་ཚོགས།
ཁྲལ་ཚབ་ཏུ་བཅག་པ་ཤེས།
དབང་སྐྱིད་ཀྱིས་སྒྲོལ་འཚོའི་ཚིག་རྗེས་སུ་མཐུད་ནས“ལོ་སར་ལ་རོལ་ལོས་ཐུབ་མོད།
ང་ནི་སྦྲག་ཁྲིད་འཛིན་གྲྭར་ཞུགས་དགོས་པས་སྒོར་མོ་མཁོ་བར་འདུག ད་ཐེངས་ཞུགས་
མ་ཐུབ་ཚེ་སློབ་ཐོན་ལག་འཁྱེར་ཞིག་ལེན་མི་ཐུབ་ཁོ་ཐག་རེད། སློབ་ཐོན་ལག་འཁྱེར་
ཞིག་མེད་ཚེ་བྱ་བའི་ནུས་པ་ཅི་འདྲ་ཆེ་ཡང་སྟོང་བ་རེད། ལས་ཐོབ་གོང་མར་འཕར་རྒྱུ་
ནི་དེ་བས་ཀྱང་གནམ་ལ་སྐས་འཛུགས་པ་ལྟ་བུ་རེད”ཅེས་ཟེར། །
དབང་སྐྱིད་ཀྱིས་མོའི་སེམས་ན་ཡོད་པའི་སྐད་ཆ་དག་དྲང་མོར་བཤད་པ་དང་འདྲ་
མོད། འོན་ཀྱང་ཁེད་བཤད་དུས་བཤང་རླུང་ཤོར་བ་ལ”རྒྱག་པ་སར་བརྒྱབ་ཀྱང་ཕོག་པ་
སྣ་ལ་ཕོག”ཟེར་བ་བཞིན་དུ་ཚིག་དེ་སྒྲོལ་འཚོའི་མཚང་ལ་ཕོག་པ་འདྲ། སྒྲོལ་འཚོས་
དེ་འཕྲལ་རིག་པ་གློག་འགྱུ་བ་ལྟ་བུར་འཁོར་ནས“རེད་ཡ། ད་ལྟར་སློབ་ཐོན་ལག་འཁྱེར་
ཟེར་ཡང་དོན་ངོ་མར་སྒོར་མོས་ཉོས་པ་དེ་རེད། ངས་ནི་སློབ་ཆེན་འགྲིམས་ཏེ་ལོ་འགའི་
ཟླ་ཕོགས་ཀྱི་གྱོང་རེག་པ་རེད། དེ་མ་གཏོགས་ལོ་སར་སྤྱད་ཀྱི་སྒོར་མོ་ཅི་ལ་མེད”ཟེར་ནས་
མི་དགའ་བའི་ཉམས་བསྟན་བྱུང་། སྒྲོལ་འཚོས་ཚིག་དེས་ང་དོགས་མི་བདེ་བར་བཏང་སྟེ་
རང་དབང་མེད་པར་མོ་གཉིས་ཀའི་གདོང་ལ་རེས་མོས་ཀྱིས་ལྟ་དགོས་བྱུང་། སྒྲོལ་འཚོའི་
གདོང་ལ་ཅི་མི་སྙམ་པའི་མདངས་ཤིག་ཤར་ནས་ཟུར་ཞིག་ཏུ་བལྟས་ཏེ་འདུག་ཅིང་།
དབང་སྐྱིད་ཀྱི་ངོ་གདོང་དེ་མ་ཐག་ཏུ་དམར་པོ་དམར་རྐྱང་དུ་གྱུར་ཏེ་མི་གཅིག་གི་གདོང་
ལའང་ལྟ་མི་ཕོད་པ་ལྟར་སྣང་། རེ་ཞིག་ནས་ཧར་གྱིས་ཡར་ལངས་ནས་ནང་སྒོའི་ཕྱོགས་
སུ་བསྙེགས་ཏེ་མྱུར་མོར་བུད་སོང་ལ། ནང་སྒོའི་མཚམས་སུ་བསླེབས་མ་ཐག་གློ་བུར་དུ་
གོམ་པ་སྤོ་མཚམས་བཞག་ཅིང་ཁ་ཕྱིར་འཁོར་ཏེ་ངུ་ཤུམ་དང་བཅས“ཁྱོད་ཀྱང་དེ་འདྲའི་
བཟང་བོའི་གྲས་མ་རེད། ལོ་འགའི་སློབ་ཆེན་འཚོ་བ་ཟེར་ཡང་དོན་ངོ་མར་ཇི་ལྟར་ཉི་མ་
བསྐྱལ་བ་སུས་མི་ཤེས”ཞེས་བཤད་རྗེས་འཚུབ་རྒྱག་གིས་ཤར་རེར་བུད་སོང་།
56



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ངའི་སེམས་ལ་དབང་སྐྱིད་ཀྱི་ཚིག་དེ་ཧ་ཅང་རྣོ་ཐལ་ཆེ་སོང་སྙམ་སྟེ་ཤ་གསེང་ལ་
གློག་རྒྱུན་འགྱུ་བ་ལྟ་བུའི་ཙག་ཤད་ཅིག་བརྒྱུགས་བྱུང་། སྒྲོལ་འཚོ་དེ་མ་ཐག་ཡར་ལངས་
ཏེ“འོ་ན་ངས་ཇི་ལྟར་ཉི་མ་བསྐྱལ་སོང་། ཁྱོད་ཀྱིས་གསལ་བོར་ཤོད། ཁྱོད་ལ་བཤད་རྒྱུ་
ཞིག་དགོས”ཟེར་བཞིན་དབང་སྐྱིད་རྗེས་བསྙེག་རྩིས་བྱས་བྱུང་བས། ངས་གང་མྱུར་ངང་
མོའི་ཕུ་ཐུང་ནས་བཟུང་སྟེ་ཕྱི་རོལ་ན་སློབ་མ་མང་ཚུལ་གྱིས་བཤོལ་འདེབས་བྱས་ནས་
སྔར་མལ་དུ་སྡོད་དུ་བཅུག ལྷ་མགོན་གྱིས་སྔར་བཞིན་སྟབས་བདེའི་ཐུག་པ་འཐུང་ཞོར་
དུ་བཙན་ཚུགས་ཀྱིས་དགོད་ཙམ་བྱས་རྗེས”མོ་བཟུང་ནས་ཅི་བྱེད། འདི་གཉིས་ཀྱིས་ཅི་
བྱེད་ལ་བལྟ་དང་”ཟེར་ཡང་གདོང་གི་མདངས་ལས་མོ་གཉིས་ཀྱི་སྤྱོད་སྟངས་དེར་མ་རངས་
པའི་ཉམས་ཤིག་མངོན་འདུག
སྒྲོལ་འཚོ་ནི་ཞེ་སྡང་ཆེན་པོ་ལངས་པ་དང་འདང་རྒྱག་གིན་འུ་ཐུག་པ་ལྟར་ངུས་བྱུང་
ལ། ངུ་ཞོར་དུ་ལག་གཡས་པས་ཁུག་མའི་ནང་གི་ལག་ཕྱིས་ལེན་བཞིན”མོས་ང་ལ་འདི་
འདྲ་ཟེར་དོན་ཅི་ཡོད་དམ། ངས་མོར་མི་དགའ་བ་ཅི་ཡང་བྱས་མ་མྱོང”ཟེར།
ལྷ་མགོན་གྱིས་གཞི་ནས་ངོ་འཛུམ་གནག་སྟེ“ཁྱོད་གཉིས་ངོ་མི་ཚའམ”་ཟེར་བཞིན་
སྡང་མིག་ཅིག་བགྲད། །
སྐབས་དེར་ཇ་ཁང་དུ་ནངས་ཟས་འཐུང་དུ་སོང་བའི་དགེ་རྒན་ཀུན་བཟང་སོགས་
ཀྱིས་ཅི་ཞིག་གི་ཁ་བརྡ་བྱས་ཏེ་དགོད་བཞིན་དུ་གཞུང་ལས་ཁང་གི་ཕྱོགས་སུ་ཡོང་གིན་
འདུག་པས། སྒྲོལ་འཚོས་ཀྱང་ཁོ་ཚོས་ཚོར་དོགས་ཀྱིས་མིག་ཆུ་འབྱིད་བཞིན་གྲུ་ཕུག་གི་
སྡོད་གནས་སུ་བུད་སོང་། ཅུང་མ་འགོར་བར་སློབ་ཁྲིད་འཚོག་པའི་ཅོང་བརྡ་བརྡུངས་
བྱུང་ལ། དབང་སྐྱེད་ཀྱང་ཕྱིར་གཞུང་ལས་ཁང་དུ་བསླེབས། མོའི་གདོང་ན་ཉམས་
འགྱུར་ཅི་ཡང་མི་འདུག་ཅིང་ནམ་རྒྱུན་དགོད་སྒྲ་དང་བཅས་ཕན་ཚུན་ལ་ཁ་བརྡ་བྱེད་
པ་དེ་ཡང་མེད་པར་རང་གནས་སུ་ཁུ་སིམ་མེར་འདུག་པས། གཞུང་ལས་ཁང་གི་ནང་དུ་



གཡུ་དྲུག་དཀར་དཔེ་ཚོགས། །
ཅི་ཞིག་མི་ཚང་བ་སྟེ་ཉུང་དུ་ཕྱིན་པ་ལྟ་བུའི་སྣང་བ་ཞིག་བྱིན་འོངས། ང་ཚོའི་དགེ་རྒན་
དག་ཀྱང་ཁྱིམ་ཚང་གཅིག་གི་མི་དང་འདྲ་སྟེ། ཁྱིམ་ནང་གི་མི་གཅིག་དགའ་བོ་མ་བྱུང་
ཚེ་བཟའ་མི་གང་བོ་མི་བདེ་བར་གཏོང་བའམ། ཐ་ན་ཁྱིམ་ནང་ཧྲིལ་བོའི་མཁའ་དབུགས་
ཀྱང་གཞན་ཞིག་ཏུ་བསྒྱུར་འགྲོ་བ་ལྟར་རོ།།
དོན་ངོ་མར་ངས་ཀྱང་དབང་སྐྱིད་ཀྱི་ད་ལྟའི་སེམས་ཁམས་ལ་རྒྱུས་ལོན་བྱེད་ཐུབ།
དང་ཐོག་ཀུན་བཟང་གིས་མོ་དགའ་རོགས་མར་འཐོབ་ཅི་ཐུབ་བྱེད་པའི་དུས་སུ་མོས་ང་
ལ་ཀུན་བཟང་ཅི་འདྲ་ཡིན་ཚུལ་དྲིས་བྱུང་ལ། ངས་ཀྱང་ཁོ་ནི་གསར་བུ་བཟང་བོ་ཞིག་
རེད་ཅེས་བཤད་པ་ཡིན་མོད། འོན་ཀྱང་ཅང་མ་འགོར་བར་མོ་ལྷ་མགོན་དང་འགྲོག་
གིན་འདུག ཐ་ན་དེའི་རྗེས་ལྷ་མགོན་དང་ངེད་གཉིས་ཀྱིས་སློབ་གསོ་སློབ་གླིང་དུ་ཟབ་
སྦྱོང་བྱེད་དུས་ཀྱང་། མོས་ཐེངས་གཅིག་མིན་པར་ལྷ་མགོན་ལ་འཚོ་བའི་ཁ་སྣོན་དུ་སྒོར་
མོ་བསྐུར་བ་སོགས་ངས་དངོས་སུ་མཐོང་བ་ཡིན་ཅིང་། དེ་དུས་ངའི་སེམས་ལ་ཁོ་གཉིས་
ནི་ལས་བསྐོས་ཀྱི་བཟའ་ཚང་ཟེར་བ་དེ་ཡིན་རྒྱུ་རེད་སྙམ། ཡིན་ནའང་འཇིག་རྟེན་དུ་
ཆེས་ཡིད་རྟོན་མེད་པ་ནི་མི་ཡི་སེམས་ཡིན་ཟེར་བ་ཅིས་མ་བདེན། ཚེ་སྔོན་གྱི་ལས་མེད་
པའམ་ཚེ་འདིའི་ཐོད་པའི་ཁ་ཡིག་མེད་པ་གང་ཡིན་མི་ཤེས་མོད། ངེད་གཉིས་པོ་ལོ་
གཉིས་རིང་གི་ཟབ་སྦྱོང་མཇུག་རྫོགས་ཏེ་ཕྱིར་ལས་ཁུངས་སུ་བསླེབས་ནས་ལོ་ཕྱེད་ཙམ་
མ་འགོར་བར་སྒྲོལ་འཚོ་ཁོ་གཉིས་ཀྱི་བར་དུ་འཚངས་བྱུང་བས་ལྷ་མགོན་གྱི་ངོས་ནས་
བཤད་ན་ཕྱི་ཐག་ཐུང་བའི་ཚུལ་དེ་མངོན་བྱུང་། དབང་སྐྱིད་ནི་སེམས་གཏིང་ནས་ནམ་
ཡང་ལྷ་མགོན་ལ་དགའ་བཞིན་འདུག་ལ། ད་ལྟ་ཡང་དེ་ལས་མ་འདས་པས། ངས་ནམ་
རྒྱུན་སྒྲོལ་འཚོས་ལྷ་མགོན་གྱི་མདུན་དུ་ཉམས་འགྱུར་སྣ་ཚོགས་དང་བཅས་ཁ་བརྡ་བྱེད་
པ་མཐོང་ཐེངས་རེར། རང་བཞིན་གྱིས་ཞེ་མེར་བའི་སྣང་བ་ཞིག་སྐྱེས་འོང་།
སྐབས་དེར་ལྷ་མགོན་ཕྱི་རོལ་ཏུ་སོང་ནས་ལ་ཕྱིར་ནང་ཡོང་བཞིན་ང་ལ་བལྟས་ཏེ
58



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཁྱོད་སློབ་གཙོས་འབོད་ཀྱིན་འདུག་”ཟེར།
ངས་ཅི་ཡིན་ཆ་མ་འཚལ་བར་ཁོ་ལ”་འབོད་དོན་ཅི་ཡིན་ནམ”ཞེས་དྲིས་པ་ན། ཁོས་
ཀྱང་དོན་ཅི་ཡོད་མ་ཤེས”ཟེར།
སློབ་གཙོ་གང་ན་འདུག”
“གཞུང་ལས་ཁང་དུ་ཁྱོད་ལ་བསྒུགས་འདུག”
གཉིས་པ།
སློབ་གཙོ་རྣམ་རྒྱལ་གྱི་གཞུང་ལས་ཁང་ནི་དགེ་རྒན་ཚོའི་གཞུང་ལས་ཁང་གི་
འགྲམ་རོལ་ཏུ་ཡོད། ངས་སྒོ་ཕྱེ་སྟེ་ནང་དུ་སོང་བ་ན་ཁང་བའི་ནང་དྲོད་ལམ་ལམ་བྱེད་
ཅིང་། ལྕགས་ཐབ་ཀྱི་སྟེང་དུ་ཡོད་པའི་ཟགས་དེམ་ལས་ཧ་ཅང་སྙན་པའི་ཟིར་སྒྲ་ཞིག་
བར་མེད་དུ་གྲག་གིན་འདུག སློབ་གཙོ་རྣམ་རྒྱལ་ནི་རང་ཉིད་ཀྱི་འདུག་སྟེགས་སུ་ཟུར་
འདུག་ཅིག་བྱས་ཏེ་ཧ་ཅང་གཟབ་ནན་ངང་ཤོག་དུད་རྡུབ་བཞིན་མཆིས། ཁོ་ནི་ཧ་ཅང་
ཡ་མཚན་གྱི་མི་ཞིག་ཡིན་ཏེ། གལ་སྲིད་ཁྱོད་ལ་སྐྱོན་བརྗོད་བྱེད་འདོད་ཡོད་ཚེ་དང་ཐོག་
གདོང་ལ་འཛུམ་ཞིག་མངོན་ཡོད་ཅིང་རིམ་བཞིན་ངོ་མདངས་ནག་པོར་འགྱུར་བ་དང༌།
དེ་མིན་ཚེ་དང་ཐོག་ངོ་མདངས་གནག་སྟེ་སྡོད་ཅིང་དེ་ནས་རིམ་བཞིན་འཛུམ་མདངས་
ཤིག་མངོན་ཡོང་བ་རེད། ངས་སློབ་གཙོའི་ངོ་གདོང་གནག་སྟེ་ཡོད་པ་མཐོང་འཕྲལ་གཞི་
ནས་སེམས་བདེ་ལ་བབས་ཏེ་ཐད་ཀར་ཁོའི་གན་དུ་སོང་བ་ཡིན། ཁོས་ཤོག་དུད་ལན་
འགར་བརྔུབས་རྗེས་ཁ་ཚུར་འཁོར་ཏེའོ། ཁྱོད་ཐོན་བྱུང་ངམ། ཉིན་གུང་ཁྱོད་ལ་བྱ་བ་ཨེ་
ཡོད་”ཅེས་དྲིས་བྱུང་།
ངས་ཅི་ཡེ་ན་ཆ་མ་འཚལ་བས་འདང་མ་བརྒྱབ་པར”མེད”ཅེས་ལན་བཏབ།
59



གཡུ་དྲུག་དཀར་དཔེ་ཚོགས།
“འོ་ན་བཟང་འདུག མདང་དགོང་ངས་ལུག་གཅིག་ཉོས་ཡོད་པས། ཉིན་གུང་ཁྱོད་
ཀྱིས་བཤའ་རོགས་ཤིག་བྱོས། ང་རྫོང་ཐོག་ལ་ཚོགས་འདུར་འགྲོ་དགོས།”
"ངས་ལུག་བཤའ་མི་ཤེས་པས "ང་འཚབ་འཚབ་པོར་གྱུར་པས་ངག་ནས་དེ་
ལྟར་ཤོར། །
སློབ་གཙོའི་གདོང་ལ་གཞི་ནས་འཛུམ་ཞིག་ལངས་ཏེ་འབྲོག་པ་ལུག་བཤའ་མི་ཤེས་
པ་ཞིག་ག་ལ་ཡོད”ཅེས་རང་ལ་གནས་ལུགས་ཡོད་མདོག་གི་སྐད་ཆ་དེ་བཤད་ཅིང་སླར་
ཡང“ངས་ད་དུང་ཁྱོད་ལ་ལག་རོགས་པ་ཞིག་བཙལ་ཆོག”ཟེར།
“འོ་ན་དེ་བྱ། །
“ངས་ཁྱོད་འབོད་དོན་དེ་ཡིན། དོན་དག་གཞན་མེད།"ང་རང་སློབ་གཙོའི་གཞུང་
ལས་ཁང་ལས་ཕྱིར་བུད་རྗེས་རེ་ཞིག་ལ་ཡིད་དུ་ཅི་དྲན་མེད་པར་གྱུར་ཏེ་ལངས་ནས་
བསྡད་ཅིང༌། རྣ་ལམ་དུ་སླར་ཡང་ད་སོ་མར་སློབ་གཙོས་བཤད་པའི་སྐད་ཆ་དེ་འཁོར་
བྱུང་།”འབྲོག་པ་ལུག་བཤའ་མི་ཤེས་པ་ཞིག་ག་ལ་ཡོད། ”ངས་དངོས་གནས་སྐད་ཆ་དེ་
རིགས་ཀྱི་ཧ་མི་གོ་བར་འདུག འོ་ན་འབྲོག་པ་དག་ཨ་མའི་པང་ལས་ལྷུང་མ་ཐག་ལུག་
བཤའ་ཤེས་པ་རེད་དམ། ཁོས་བཤད་པ་དེ་གནས་ལུགས་ཤིག་མ་རེད། རང་རེའི་འཚོ་
བའི་ནང་དུ། མི་འགའ་རེས་རང་ཉིད་ལ་ཐོབ་གོ་ས་ངེས་ཅན་ཞིག་ཐོབ་འཕྲལ་དེ་ནི་ཡོད་
ཚད་ཀྱི་མ་རྩ་བྱས་ཏེ། རང་ཉིད་གཞན་ལས་འཇོན་མདོག་དང་མིག་རྒྱང་གཞན་ལས་རིང་
མདོག བློ་ཁོག་གཞན་ལས་ཟབ་མདོག་བྱེད་པར་མ་ཟད། ཐ་ན་རང་ཉིད་ཀྱིས་བཤང་རླུང་
ཞིག་བཏང་ནའང་གཞན་ལས་དོན་སྙིང་ཆེ་བ་ལྟར་བྱེད་ཀྱིན་ཡོད་པས། སྐད་ཆ་བཤད་
ན་ཡང་དེ་དང་འདྲ་སྟེ། རང་ཉིད་ཀྱི་སྐད་ཆ་དེ་ཅི་འདྲའི་གནས་ལུགས་ཀྱིས་ཕྱུག་པ་ལྟར་
ཡིད་ཚིམས་ཏེ་མ་བརྟགས་ཉམས་དགའི་ངང་དུ་བཟི་འགྲོ་ལ། དེ་དང་ལྷན་དུ་ཉེ་འགྲམ་
གྱི་ངོ་དགའ་སྤྲེལ་ལད་ལ་མཁས་པའི་མི་དེ་དག་གིས་དེ་ལས་ལྷག་པའི་གནས་ལུགས་ཤིག་
ན་ཛ་
6O



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
3
LC
ཟླ
གི་ཧ་གོ་སོང་བ་ལྟར་ཧ་ཧ་ཧོ་ཧོས་དེ་ལ་བསྟོད་པ་དང་གཞན་ལ་སྨོད་པར་བྱེད།
ཉིན་གུང་ལས་ཀ་གྲོལ་མ་ཐག ངས་ཆེད་དུ་ལུག་བཤའ་བར་མཁས་པའི་ཀུན་བཟང་
ལག་རོགས་སུ་བོས་པ་ན། ཁོས་ཁས་ལེན་བྱས་ཏེ་དྲོས་ཇ་འཐུངས་རྗེས་ལག་འགུལ་བར་བྱ་
ཟེར་བས། ང་མྱུར་མོར་ཟ་ཁང་དུ་གུང་ཇ་འཐུང་དུ་སོང་བ་ཡིན། གཞུང་ལས་ཁང་གི་ཕྱི་
སྒོའི་གཡོན་ཟུར་གྱི་ལྡུམ་རའི་ལོགས་སུ་བསླེབས་མ་ཐག་དེ་གར་དབང་སྐྱིད་ཀྱིས་ཅི་ཞིག་
ལ་སྒུག་པ་ལྟར་འདུག་ཅིང་། ང་མཐོང་འཕྲལ་མྱུར་མོར་མདུན་དུ་ཡོང་སྟེ་ནམ་རྒྱུན་ལྟ་
བུའི་འཛུམ་མདངས་ཅི་ཡང་མེད་པར་ཧ་ཅང་གཟབ་ནན་ངང་ཁྱོད་གང་དུ་འགྲོ་རྒྱུ”ཟེར།
ང་ཅུང་ཙམ་ཡ་མཚན་པར་གྱུར་ཏེ་མོའི་ཉམས་ལ་རྟོག་བཞིན”ཟ་མ་ཟ་རུ་འགྲོ་རྒྱུ། ཅི་རེད།
ཁྱོད་ལ་དོན་དག་ཅིག་ཡོད་པ་མིན་ནམ”ཞེས་དྲིས།
མོས་དངན་པ་ཞིག་འཐེན་རྗེས་གདོང་ལ་བཙན་ཚུགས་ཀྱི་འཛུམ་ཞིག་ཕྱུང་སྟེ ངེད་
གཉིས་རྒྱ་སྲང་དུ་འཐུང་དུ་འགྲོ། ངས་ཁྱོད་ལ་མགྲོན་བྱེད”ཟེར་བ་དང་། སླར་ཡང་ཅུང་
དོགས་མི་བདེ་བའི་ཉམས་ཀྱིས"ང་ལ་ད་དུང་ཁྱོད་ལ་བཤད་རྒྱུ་ཞིག་ཀྱང་འདུག”ཅེས་
བཤད་བྱུང༌།
ང་དེ་ལྟར་འགྲོ་ཁོམ་ག་ལ་ཡོད། སློབ་གཙོའི་མངགས་བཅོལ་དེ་མི་སྒྲུབ་ག་མེད་ཡིན་
ལ། ད་དུང་ཀུན་བཟང་ཡང་ལག་རོགས་སུ་བོས་ཟིན། འོན་ཀྱང་དབང་སྐྱིད་ཀྱིས་ད་དུང་
ངའི་ཚིག་ལན་ལ་བསྒུགས་ཏེ་ཡོད་པས། བསམ་བློ་བཏང་ཙམ་གྱིས“ཉིན་གུང་ང་ལ་བྱ་བ་
ཞིག་ཡོད་པས། སང་ཉིན་སོང་ན་ཨེ་ཆོག་གམ”ཞེས་བཤད་པ་ཡིན།
“འོ་ན་དེ་ལྟར་བྱ། སང་ཉིན་བརྗེད་དུ་མ་འཇུག་ཨ།་
མོ་དེ་འཕྲལ་ཕྱིར་རང་ཉིད་ཀྱི་མལ་ཁང་གི་ཕྱོགས་སུ་བུད་སོང་།
ངོ་མ་ཀུན་བཟང་ནི་ལུག་བཤའ་བའི་ཆེད་ལས་མཁས་པ་ཞིག་དང་མཚུངས། པགས་
པ་བཤུས་པ་ནས་ནང་ཁྲོལ་འཁྲུད་བཤལ་དང་གཡོད་རྫོང་ཁྲག་ལྡུག་གི་གོ་རིམ་ཡོངས་
61



གཡུ་དྲུག་དཀར་དཔེ་ཚོགས།
རྫོགས་འགྲུབ་པའི་བར་དུ་དུས་ཚོད་གཅིག་ཙམ་མ་གཏོགས་མ་དགོས་པས་ང་ཧ་ལས་སུ་
བཅུག་པར་མ་ཟད། ཐ་ན་སློབ་གཙོ་རྣམ་རྒྱལ་ཡང་ཡིད་མི་ཆེས་པ་ལྟར་གྱུར། སློབ་གཙོ་
ནི་ནངས་མོ་རྫོང་ཐོག་ཏུ་སོང་སྟེ་གུང་ཟས་ཀྱི་རྗེས་ཏག་ཏག་ལ་ཕྱིར་ཐོན་པ་ཡིན་པས།
ཕར་ཆེར་ལུག་བཤས་ཚར་བ་དང་ཁོ་ཡུལ་དུ་བསླེབས་པ་དུས་མཉམ་བྱུང་། རྫོང་སློབ་
གསོ་ཅུས་ཀྱི་ལིས་ཅུས་ཀྲང་གཞོན་པ་གསར་བ་དེ་དང་ལྷན་དུ་ཡོང་བ་རེད། སློབ་གཙོས་
ངེད་གཉིས་ཀྱིས་ལུག་བཤས་པར་གཏང་རག་གི་ཚུལ་དུ་ངེས་པར་དུ་བསྡད་དེ་ཤ་བཟའ་
དགོས་ཟེར་ནས་བཀག་བྱུང་བས། ཀུན་བཟང་དང་ངེད་གཉིས་ལའང་ཅུས་ཀྲང་གསར་
བ་དེ་དང་མཉམ་གཅིག་ཏུ་ཟ་མ་ཟ་བའི་གོ་སྐབས་བྱུང་། ཅུས་ཀྲང་གསར་བ་དེ་ནི་ཕར་
བལྟས་ཚོད་ཀྱིས་ལོ་སུམ་ཅུར་བུད་ལོས་ཡོད་སྙམ་པའི་གསར་བུ་ཤ་རྒྱགས་ཤིང་གཟུགས་
ཐུང་བ་ཞིག་རེད། ཧ་ཅང་སྒོར་བའི་གདོང་གི་སྣ་ཉག་པའི་སྟེང་དུ་མིག་ཤེལ་ཇ་མདོག་
ཅན་ཞིག་བསྐྱོན་འདུག ཁོས་རང་ཉིད་མི་སྤྲོ་སྣང་ཅན་ཞིག་ཡིན་པ་ལྟར་བྱེད་མོད་ཕར་
བལྟས་ཚོད་ཀྱིས་ལབ་རྐྱལ་ཞིག་ཀྱང་ཡིན་པ་འདྲ། ཁོས་སྔ་གཞུག་ཀུན་ཏུ་སློབ་གཙོ་རྣམ་
རྒྱལ་ཁོ་ནར་ཁ་བརྡ་བྱེད་ཀྱིན་འདུག་ལ། ཁ་བརྡའི་ནང་དོན་ཡང་ཁོ་རང་གིས་ས་ཆ་གང་
དང་གང་དུ་བྱ་བ་ཅི་འདྲ་ལས་ཚུལ་དང་བྱས་རྗེས་ཅི་འདྲ་བཞག་ཚུལ་ཤ་སྟག་རེད། སློབ་
གཙོས་ཀྱང་མགོ་ལྡེམ་ཅི་ཐུབ་ཀྱིས་སྔ་གཞུག་ཀུན་ཏུ་ཡིད་སྨོན་པ་ལྟར་བྱེད། ཤ་ཟོས་རྗེས་
སློབ་གཙོས་ནས་ཆང་སྤུས་ལེགས་ཀྱི་དམ་བེ་ཞིག་གི་ཁ་འབྱེད་བཞིན་མགྲོན་པོར་སྣེ་ལེན་
བྱེད་གྲབས་བྱས་བྱུང་བས། ཀུན་བཟང་དང་ངེད་གཉིས་སློབ་གྲྭའི་ནང་དུ་འགྲོ་རྩིས་བྱས་
པ་ཡིན། ཡིན་ནའང་སློབ་གཙོས་ང་བཀག་སྟེ་མགྲོན་པོ་དང་ཁོང་གཉིས་ལ་ཆང་འཐུང་
རོགས་བྱོས་ཟེར།
“འོན་ཀྱང་ཕྱི་དྲོ་ང་ལ་སློབ་ཁྲིད་ཡོད་པས… . "ངས་དོན་དངོས་མི་བཤད་ཐབས་
མེད་བྱུང་།
62



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
སློབ་གཙོ་ཅུང་མི་དགའ་བར་གྱུར་ཀྱང་མི་དགའ་མདོག་སྦེད་ཅི་ཐུབ་ཀྱིས་དགོད་
བཞིན་དུ་“ཁྱོད་ཀྱིས་ཅུས་ཀྲང་ལ་ཆང་འཐུང་རོགས་བྱོས་དང་སྐྱོན་མེད། དེ་རིང་གཅིག་
པུར་ངས་ཁྱོད་ལ་གནང་བ་བྱིན་པ་ཡིན”ཟེར། ང་ནི་དེ་ལྟར་ཁོ་གཉིས་ཀྱི་ཆང་མར་གྱུར། །
གསར་དུ་འོངས་པའི་ཅུས་ཀྲང་གཞོན་པ་དེ་ནི་ཕོ་ཧྲེང་ཞིག་ཡིན་པར་འདུག ང་
ཚོས་ཆང་འཐུང་ནས་ཅུང་ལྗིད་ཡོད་པའི་སྐབས་སུ། ཅུས་ཀྲང་གཞོན་པ་དེས་ཁོས་སྔ་
གཞུག་ཏུ་ཆུང་མ་གཉིས་བླངས་པ་ཡང་གཤིས་ཀ་མི་མཐུན་པས་ཚང་མ་སྐྱོ་གར་དུ་གྱུར་
སོང་བ་སོགས་སློབ་གཙོར་བཤད་བྱུང་བས། ངས་གན་དུ་ཁ་རོག་གེར་ཉན་ནས་བསྡད་པ་
ཡིན། སློབ་གཙོས་མགོ་ནས་རྔ་མར་ཁོ་ལ་གདུང་སེམས་ཧ་ཅང་ཆེན་པོ་འཆང་བཞིན་པའི་
ཚུལ་བསྟན་ལ། ད་ཐེངས་ཁོ་བར་བ་བྱས་ཏེ་ཆུང་མ་བཟང་བོ་ཞིག་བཙལ་རྒྱུ་ཡིན་པས།
ངེས་པར་དུ་ལེགས་འགྲུབ་འབྱུང་ཁོ་ཐག་ཡིན་ཅེས་གདེང་ཚོད་ཡོད་པའི་སྒོ་ནས་བཤད་
པ་ན། ཅུས་ཀྲང་གཞོན་པ་ནི་སླར་ཡང་སྤྲོ་སྣང་ཅན་དུ་གྱུར་ཏེ་མུ་མཐུད་དུ་ཆང་འཐུངས་
ཤིང་། སྐབས་ཤིག་ལ་སློབ་གཙོ་བཟི་སྟེ་ཅུང་འཁྱར་འཁྱོར་ངང་སྒོར་བུད་སོང་བས་ཤུལ་
དུ་ཅུས་ཀྲང་གཞོན་པ་དེ་དང་ངེད་གཉིས་ཁོ་ན་ལུས། ཅུས་ཀྲང་གིས་ང་ལ་ཕ་ཡུལ་གང་
གི་ཡིན་པ་དང་ནམ་ཞིག་ལ་བྱ་བར་ཞུགས་པ་སོགས་དྲིས་པར་མ་ཟད། རྗེས་ཕྱོགས་རྫོང་
མཁར་དུ་ཡོང་ཚེ་ངེས་པར་དུ་ཁོའི་སར་ཡོང་དགོས་པའི་མགྲོན་འབོད་ཀྱང་བྱས་སོང་།
ཅང་མ་འགོར་བར་སློབ་གཙོ་ཕྱིར་ཡོང་སྟེ་ནང་སྒོའི་ཁ་ནས་ང་བོས་བྱུང་། ངས་ཀྱང་ཚང་
ཉོ་དགོས་པ་ཨེ་ཡིན་ནམ་སྙམ་སྟེ་མྱུར་མོར་སྒོར་སོང་བ་ན། ཁོས་ང་ཁྲིད་དེ་དག་ཅིག་
ཏུ་སོང་རྗེས་ཁ་རྣ་གཏད་ཀྱིས་སྐད་ཤུབ་བུས“ཁྱོད་སོང་སྟེ་དབང་སྐྱིད་འདི་གར་བོས་ཤིག
སློབ་གཙོས་འབོད་ཀྱིན་འདུག་ཅེས་སྨོས་ཤིག གཞན་ལ་སྦིར་མི་རུང་། གཞན་ལ་སྦིར་
ཚེ་ངས་ཁྱོད་བཙལ་ངེས”ཞེས་ནན་ཏན་དུ་བཤད་བྱུང་། །
ངས་གསང་ཚུགས་པར་ཁས་བླངས་རྗེས་སེམས་ལ་ཐེ་ཚོམ་ཞིག་འཆང་བཞིན་སློབ་
63



གཡུ་དྲུག་དཀར་དཔེ་ཚོགས།
གཙོ་ཚང་གི་ལྷས་ར་ནས་ཕྱིར་བུད་དེ་ཐད་ཀར་གཞུང་ལས་ཁང་དུ་སོང་བ་ན། དབང་
སྐྱིད་ཀྱིས་ཏག་ཏག་ལ་རང་གི་སྡོད་གནས་སུ་སློབ་མ་ཚོའི་ལས་བྱར་ཞུ་དག་བྱེད་ཀྱིན་
འདུག ངས་སུས་ཀྱང་མི་ཚོར་བའི་ངང་མོ་སྒོར་བོས་ཏེ་སློབ་གཙོས་འབོད་ཀྱིན་ཡོད་ཚུལ་
བཤད་པ་ན། མོས་ཅུང་ཉམས་མཚར་བའི་མིག་འོད་ཀྱིས་ངའི་ངོ་མདངས་ལ་རྟོག་གིན་
ཆང་དྲི་མནམས་བྱུང་བ་འདྲ་ཆང་འཐུང་གིན་འདུག་གམ། ང་འབོད་དོན་ཅི་རེད། སྒྲོལ་
འཚོས་ང་གཏུག་བཤེར་བྱས་པ་མ་རེད་དམ”ཞེས་དྲིས་བྱུང་། །
མ་རེད། མགྲོན་པོ་ཐོན་པས་ཆང་འཐུང་གིན་འདུག” ངས་དྲང་མོར་བཤད་པ་ཡིན།
ཆང་འཐུང་གིན་ཡོད་ཚེ་ང་འགྲོ་མི་འདོད།" མོ་ཕྱིར་གཞུང་ལས་ཁང་དུ་འགྲོ་རྩིས་
བྱས་བྱུང་།
ངས་སླར་ཡང་མོར“ཁྱོད་མ་སོང་ཚེ་སློབ་གཙོ་མི་དགའ་བར་འགྱུར་ངེས། སོང་ན་
བཟང”ཞེས་བཤད་པ་དང་། ཡང་གོ་རྒྱུ་ཡོད་པའི་སྒོ་ནས“དོན་བཟང་ཞིག་ཡིན་ཀྱང་
སྲིད”ཅེས་ཚིག་ཟུར་ཕུད། མོས་ཅུང་ཙམ་ལ་བསམ་བློ་བཏང་རྗེས་དགོད་བཞིན་དུ་མགོ་
ལྡེམ་ཙམ་བྱས་པ་དང་དོན་བཟང་མིན་ཚེ་ངས་ཁྱོད་བཙལ་ངེས་ཡིན”ཞེས་བཤད་རྗེས་
ཕྱིར་གཞུང་ལས་ཁང་དུ་སོང་སྟེ་ལག་ནང་གི་སྨྱུ་གུ་ཅོག་ཙེ་ནང་བཅུག་ནས་དེའི་མུར་
སྒོར་བུད་སོང་།
ངས་གཞུང་ལས་ཁང་དུ་གང་བྱུང་ངང་ཤོག་དུད་ཅིག་བརྔུབས་ཏེ་སྡོད་པ་ལས་བྱ་བ་
ཅི་ཡང་ལས་མི་འདོད་པར་གྱུར།
གསུམ་པ།
དབང་སྐྱིད་དང་ངེད་གཉིས་ཀ་གཡང་འཛོམས་ཟ་ཁང་གི་སྒོ་ཁར་སླེབས་པའི་
64



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
སྐབས་སུ། ངས་གཞི་ནས་མོའི་ལུས་སྟེང་དུ་འགྱུར་ལྡོག་ཅི་ཞིག་བྱུང་ཡོད་པ་ཚོར་བྱུང་།
མོས་ང་ལ་བལྟས་ཏེ''ནང་དུ་འགྲོ་ཡ”ཞེས་བསྐུལ་བྱུང་ལ། ངས་ད་དུང་མོས་ང་ལ་སྐད་ཆ་
ཅི་ཞིག་བཤད་འདོད་པ་ཡིན་ནམ་སྙམ་སྟེ་བསམ་བློ་བཏང་ཡང་ཀླད་པའི་འཁོར་ཤུགས་ནི་
ཁ་སང་སློབ་གཙོས་ཅུས་ཀྲང་གཞོན་པར་བཤད་པའི་སྐད་ཆ་དེའི་ཕན་དུ་མི་འདའ་བར་
འདུག །
ངོ་མ་བཤད་ན་ངས་ཁ་སང་ཕྱི་དྲོ་ནས་དེའི་ཐད་ལ་བསམ་བློ་གང་མང་བཏང་ན་ཡང་
འོས་འཚམ་གྱི་ལན་གསལ་བོ་ཞིག་རྙེད་མ་བྱུང༌། ཁ་སང་ཕྱི་དྲོ་དབང་སྐྱིད་སློབ་གཙོ་
ཚང་ལ་སོང་བའི་རྗེས་སུ་ངའི་སེམས་ཧ་ཅང་མི་སྐྱིད་པར་གྱུར་ཏེ་དོན་དེ་ཁོ་ནར་བསམ་བློ་
བཏང་། མོ་ནི་དགོང་དྲོའི་ལས་གྲོལ་བྱེད་པའི་བར་དུ་ཕྱིར་ཐོན་མ་བྱུང་བས། ཀུན་བཟང་
སོགས་དགེ་གྲོགས་འགའ་རེས་དབང་སྐྱིད་ཕྱི་དྲོ་གང་ལ་སོང་བ་རེད་ཅེས་འདྲི་རྟོག་བྱེད་
ཀྱིན་འདུག་ན་ཡང་ངས་མ་ཐོས་ཁུལ་བྱས་ནས་བསྡད་པ་ཡིན། ཁོ་ཚོས་དེ་ལྟར་འདྲི་དོན་
ནི་གཞན་མ་ཡིན་པར་སྔ་མོ་ནངས་ཇ་འཐུང་དུས་ཀྱི་དབང་སྐྱིད་དང་སྒྲོལ་འཚོའི་བར་
གྱི་ཚིག་རྩོད་དེ་རྣ་ཐོས་བྱུང་བས་རེད། འོན་ཀྱང་བུད་མེད་ཚོའི་བར་དུ་འགྲན་སེམས་
དང་ཕྲག་དོག་བྱེད་པ་ནི་རྒྱུན་ལྡན་གྱི་སྣང་ཚུལ་ཞིག་ཡིན་པས་དེ་ལྟར་གཟབ་ནན་གྱི་
ལྟ་སྟངས་འཛིན་མཁན་སུ་ཡོད། མཇུག་མཐར་ཁོ་ཚོས་སླར་ཡང་རྒྱུན་གོམས་སུ་གྱུར་
བའི་གླེང་གཞི་སྟེ། སྒོར་མོ་ཇི་ལྟར་འཚོལ་དགོས་པའི་ཐབས་ལ་དཔྱད་བསྡུར་བྱས་སོང་།
འགའ་རེས་ས་ཞིང་གླས་ཏེ་ལོག་གར་བཏབ་ན་བཟང་ཚུལ་བཤད་པ་དང་། ལ་ལས་ལོག་
གར་བཏབ་ནའང་ནམ་ཟླ་བཟང་ངན་གྱི་དབང་དུ་འགྲོ་བ་ཤུགས་ཆེ་བས་དེ་ལས་ཚོང་
ཁང་དང་ཟ་ཁང་གཉེར་ན་བཟང་ཟེར། སྐོར་ཞིག་གིས་དངུལ་བུན་བླངས་ཏེ་རླངས་
འཁོར་ཆེན་པོ་ཞིག་ཉོས་ཏེ་སྐྱེལ་འདྲེན་ལ་རེམ་ཚེ་ཕྱུག་པོར་འགྱུར་རྒྱུར་ཅང་མི་འགོར་
བས་དེ་བཟང་ཟེར་བར་མ་ཟད། འགའ་རེས་ད་དུང་དབྱར་རྩྭ་དགུན་འབུ་ཡོད་སའི་རྩྭ་
65



གཡུ་དྲུག་དཀར་དཔེ་ཚོགས།
ས་གླས་ན་བཟང་ཚུལ་སྣ་ཚོགས་བཤད། དུས་སྐབས་དེར་སློབ་གྲྭ་ཆུང་འབྲིང་ལྟ་ཅི་སྨོས།
ཐ་ན་སློབ་གྲྭ་ཆེན་མོ་དག་གི་སློབ་དཔོན་ཚོས་ཀྱང་ཚོང་ལས་ཀྱི་ཐད་ལ་ཀླད་པ་ཤུགས་
དྲག་གིས་འགུལ་གྱིན་ཡོད་པས། གལ་ཏེ་ཁྱོད་མིང་གྲགས་ཆེ་བའི་སློབ་གྲྭ་ཆེན་མོ་ཞིག་
ཏུ་སློབ་སྦྱོང་ལ་སོང་ན་ཡང་། དེ་གའི་དགེ་རྒན་དག་ལ་བཀའ་འདྲི་ཞུས་ཚེ" ཤུ་རེ་སྒོར་
མོ་ཞིག་ཡོད་རྒྱུ་ན”ཟེར་བའམ། གང་ལྟར་སྒོར་མོ་ཞིག་བཙལ་ཐབས་བྱེད་དགོས་པར་
འདུག”སོགས་ཀྱི་སྐད་ཆ་ཁྱོད་ཀྱི་རྣ་བྱང་དུ་འགྲོ་ངེས། ཡིན་ན་ཡང་ལྷ་མགོན་ནི་དངོས་
གནས་ཚོང་ལས་ཕྱོགས་ལ་གཏན་ནས་མི་དགའ་བས། རང་ཉིད་ཀྱི་འདུག་སྟེགས་སུ་དཔེ་
ཆ་ཞིག་ལ་བལྟས་ནས་བསྡད་འདུག ཅང་མ་འགོར་བར་སྒྲོལ་འཚོ་ནང་དུ་ཡོང་སྟེ་ལྷ་
མགོན་གྱི་རྣ་འགྲམ་དུ་ཤབ་ཤུབ་ཅིག་བཤད་ནས་དགོད་ཀྱིན་འདུག་པས་ཕལ་ཆེར་དབང་
སྐྱིད་གླེང་གིན་ཡོད་པ་འདྲ། ང་ཐད་ཀར་ཁོ་གཉིས་ཀྱི་གན་དུ་ཕྱིན་ནས་ཅི་ཡང་ཧ་མ་གོ་
བའི་ཉམས་ཀྱིས་ཤབ་ཤུབ་ཏུ་གསང་གཏམ་ཡིན་ཁུལ་གྱིས་གཞན་ལ་གོ་རུ་མི་འཇུག་པ་
ནི་ངོ་མཚར་མེད་པ་ངོ་མཚར་དུ་འཛིན་འདོད་རེད། ངས་ཀྱང་ཐོས་ན་འདོད”ཅེས་བཤད་
པ་ན། ལྷ་མགོན་མྱུར་དུ་ཕྱིར་འཁོར་ནས་ངའི་ངོ་ལ་ཞིབ་ལྟ་ཞིག་བྱས་རྗེས“ཅི་རེད། ཁྱོད་
ཀྱིས་ཆང་འཐུངས་པ་ཡིན་ནམ”ཟེར། །
ང་དགོད་བཞིན་དུ་མགོ་ལྡེམ་ཙམ་བྱས་པ་ཡིན།
སྒྲོལ་མཚོ་མྱུར་མོར་ངའི་ཕྱོགས་སུ་འཁོར་ནས་གཞན་གྱིས་མི་ཐོས་པའི་ངག་
གིས”དབང་སྐྱིད་ཀྱི་དོན་དེ་ཁྱོད་ཀྱིས་ཤེས་ཡོད་རྒྱུ་རེད་ཨང་། དེ་ངོ་མ་ཨེ་རེད”ཞེས་དྲིས་
བྱུང་ལ། ལྷ་མགོན་གྱིས་ཀྱང་དེ་འཕྲལ་ངས་གསང་བ་ཅི་ཞིག་བསྐུངས་འདུག་སྙམ་པ་ལྟར་
ཅེར་བའི་མིག་གིས་ངའི་ཉམས་ལ་བརྟག་གིན་ལན་ཅི་འདེབས་ལ་བསྒུགས་འདུག
ངས་ཅི་ཡིན་ཧ་མ་གོ་བར་ཐེ་ཚོམ་ངང"དབང་སྐྱིད་ཀྱི་ཅི་ཞིག”ཅེས་ལྡོག་འདྲི་ཞིག་
བྱས།
66



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ངོ་མ་ཟེར་རམ།” སྒྲོལ་འཚོ་ཡིད་མི་ཆེས་པའི་མིག་མདངས་དང་བཅས་གདོང་ལ་
འཛུམ་ཞིག་ལངས་ནས”དབང་སྐྱིད་ཀྱིས་ཁྱོད་ལ་བཤད་མ་བྱུང་ངམ”ཟེར།
"ངས་ངོ་མ་མི་ཤེས། དོན་དག་ཅི་ཞིག་བྱུང་བ་རེད།" ངས་ཐད་ཀར་སྒྲོལ་འཚོར་
དྲིས།
སྒྲོལ་འཚོས་དེ་འཕྲལ་བཤད་སྟངས་བསྒྱུར་ཏེ་ཨ་ལ་རྫུན་གཏམ་ཡིན་ཡང་སྲིད།
བདེན་ཚེ་རྗེས་སུ་ཤེས་ངེས་རེད་ཟེར་བས་ང་ངོ་མ་མགོ་རྨོངས་པར་བྱས་སོང་ལ། དེ་མ་
ཐག་ཉིན་གུང་དབང་སྐྱིད་ཀྱིས་ཁྱོད་ལ་བཤད་རྒྱུ་ཞིག་འདུག་ཅེས་བཤད་པ་ཡིད་ལ་ཝ་
ལེར་དྲན་བྱུང༌།.....
ཟ་ཁང་གི་ནང་དུ་སོང་རྗེས་དབང་སྐྱིད་ཀྱིས་གཡོན་ཕྱོགས་སུ་ཡོད་པའི་སྦུག་ཁང་དེ་
བདམས་པ་དང་། ད་དུང་ཟ་ཁང་བདག་པོར་ལུག་ཤ་རྒྱ་མ་གང་དང་ཐུག་པ་དཀར་ཡོལ་
དོ་ཁྱེར་ཤོག་ཅེས་བཤད་རྗེས་ཝུ་ཆང་དམ་བེ་གཉིས་ཀྱང་ཁྱེར་ཡོང་དུ་བཅུག་སྟེ། མོས་
དམ་བེ་གཅིག་གི་ཁ་ཕྱེ་ནས་ཤེལ་ཕོར་གང་བླུགས་ཏེ་ངའི་ལག་ཏུ་འཇོག་ཞོར་དུ“ཁོས་ཟ་
མ་བསྐོལ་ན་ཧ་ཅང་དལ་བས་ཝུ་ཆང་ཐུངས་ལ་སྐོམ་སོད”ཟེར། ང་ཡང་ཅུང་སྐོམ་གྱིན་
འདུག་པས་འཛེམ་དོགས་མེད་པར་ཤེལ་ཕོར་ཚུར་བླངས་ཏེ་དེ་མུར་ཞབས་ཏག་བརྒྱབ་པ་
དང་། སླར་ཡང་རང་ཉིད་ཀྱིས་དམ་བེ་བླངས་ཡོང་ནས་གང་བླུགས་པ་ཡིན། མོས་གང་
བྱུང་ངང་ཇ་འཐུང་བཞིན་ཇ་ཕོར་ལག་ཏུ་བསྐོར་བཞིན་མིག་གཉིས་འཁྲིབ་པ་མེད་པར་
ང་ལ་བལྟས་ནས་རབ་ཅིག་འགོར་བས། ང་ཅུང་དོགས་མི་བདེ་བར་གྱུར་ཅིང་དགོད་ཙམ་
བྱས་ནས་ད་ལྟ་ཅི་འདྲ་རེད་”ཅེས་དྲིས་པ་ན། མོ་ཡང་འཛུམ་བཞིན་དུ"ཅི་ཞིག”ཟེར།
ངས”ཕྱོགས་གང་ཅིའི་ཐད་ནས”ཞེས་བཤད། །
མོ་ངུ་དགོད་ཅིག་བྱས་རྗེས”ངས་ཀྱང་བཤད་མི་ཤེས་”ཟེར་བ་དང་། དེའི་མུར་དངན་
པ་ཞིག་འཐེན་ནས་ཅུང་ཉམས་མི་དགའ་བའི་ངང་ཁྱོད་ཀྱིས་ཁ་སང་ཕྱི་དྲོ་སློབ་གཙོས་ང་
67



གཡུ་དྲུག་དཀར་དཔེ་ཚོགས།
འབོད་དོན་ཅི་ཡིན་པ་ཨེ་ཤེས་ཞེས་དྲིས་བྱུང་།
ངས་ཀྱང་སེམས་རྣལ་དུ་ཕབ་སྟེ་མི་ཤེས་པའི་བརྡ་ལ་མགོ་བོ་འཕྲེད་དུ་གཡུགས་ཙམ་
བྱས་ཤིང་། མོས་བཤད་རྒྱུའི་སྐད་ཆ་ཡང་ཕལ་ཆེར་དོན་དེ་ལ་འབྲེལ་བ་ཡོད་ངེས་རེད་
སྙམ་ནས་ཅི་བཤད་ལ་བསྒུགས་ནས་བསྡད། མོའི་གདོང་ལ་དེ་འཕྲལ་ཅི་མི་སྙམ་པའི་
མདངས་ཤིག་ཤར་ནས་བསྡད་བྱུང་བས་སླར་ཡང་དོན་དེ་བཤད་འདོད་མ་བྱུང་བ་འདྲ།
ངས་ཀྱང་ཁོ་མོར་བཙིར་འདྲི་མ་བྱས། མུ་མཐུད་དུ་ཝུ་ཆང་འཐུང་ནས་མོས་ཅི་ཟེར་ལ་
ཉན། གློ་བུར་དུ་མོའི་མིག་མདངས་ཡ་མཚན་ཅན་དུ་གྱུར་ཅིང་གདོང་ལ་བཅོས་མའི་
འཛུམ་ཞིག་ལངས་ཏེ་ཁྱོད་ནི་འདི་ལྟར་ནོར་ནག་ཅིག་དང་འདྲ་དོན་ཅི་ཡིན”ཟེར།
མོས་དེ་འདྲ་ཞིག་བཤད་ཡོང་བ་ངའི་ཡིད་དུའང་མ་དྲན། ང་དེ་མ་ཐག་ཧ་ལས་ཤིང་
མིག་ཅེར་ཏེ”ངས་ཅི་ཞིག་བྱས་སོང་”ཞེས་དྲིས།
མོ་དེ་མུར་ཅུང་དོགས་མི་བདེ་བའི་ངང་ངོ་མདངས་དམར་པོར་གྱུར་པ་དང་། བཙན་
ཚུགས་ཀྱིས་དགོད་ཙམ་བྱས་ཏེ་མགོ་བོ་དུད་ནས”ངས་དགའ་རོགས་བཙལ་ཟིན”ཟེར། །
ངའི་སེམས་དེ་མ་ཐག་ཏུ་ལྗིད་ཏིག་གེར་གྱུར་ཅིང་སྙིང་ནང་ལ་ཙག་ཤད་ཅིག་
བརྒྱུགས་སོང་། འོན་ཀྱང་འདི་ནི་ངའི་ཚོད་དཔག་བྱེད་ཐུབ་པ་ཞིག་ཡིན་པས་བསྲན་
ཚུགས་ཐབས་བྱས་ཤིང༌། ཅུང་ཙམ་ལ་འདང་ཞིག་བརྒྱབ་རྗེས་བཅོས་མའི་འཛུམ་ཞིག་
བསྟན་ཏེ་དགའ་བསུ་ཞུ་བའི་ཚུལ་དུ“དེ་ནི་དོན་བཟང་ཞིག་རེད། ཁ་སང་གི་མགྲོན་པོ་དེ་
ཨེ་རེད”ཅེས་དྲིས།
མོས་མགོ་འཕྲེད་དུ་གཡུག་བཞིན”མ་རེད། ང་ཚོ་སྡེ་བའི་ནང་གི་མི་ཞིག་ཡིན། །
ཞིང་པ་ཞིག་རེད”ཟེར།
ང་རང་ད་སྔོན་ལས་ཀྱང་ཧ་ལས་པར་གྱུར་མོད། དེའི་མུར་ཁོ་མོས་ཀུ་རེ་རྩེ་བཞིན་
འདུག་སྙམ་ནས“ཁྱོད་ཀྱིས་རྫུན་མ་བཤད། སྐད་ཆ་དེ་འདྲ་ངའི་རྣར་འགྲོ་མི་སྲིད"ཅེས་
68



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
གྱི་
བྲི
སྒྲ
•
， ，
བཤད་དེ་ཝུ་ཆང་ཧུབ་གང་འཐུངས།
ཁྱོད་ཀྱི་རྣར་མི་འགྲོ་སྙམ་ནས་ངས་གསལ་བོར་བཤད་པ་ཡིན། ངོ་མ་ཞིང་པ་ཞིག་
ཡིན། ངས་ཀྱང་ཁྱོད་ཀྱིས་ངོ་རྒོལ་བྱེད་སྲིད་པ་ཤེས་ཡོད།" །
དེ་མ་ཐག་ཏུ་ངའི་སེམས་ཁོང་ཧྲིལ་བོ་ཧ་ཅང་གནོན་ཐབས་བྲལ་བའི་རླུང་ཞིག་གིས་
གཡོས་བྱུང་སྟེ་མིད་པ་འགགས་གྲབས་བྱས་སོང་། རེ་ཞིག་ལ་ངས་ཅི་ཡང་མི་ཤོད་པར་
གྱུར་སོང་ལ་ཅི་ཞིག་བཤད་དགོས་པའང་མི་ཤེས་པར་གྱུར། མཇུག་མཐར་ཝུ་ཆང་ཞིག་
འཐུངས་ནས་རང་སེམས་རང་གིས་གཅུན་ཐབས་བྱས་རྗེས་གཞི་ནས་དངན་པ་ཞིག་དང་
ལྷན་དུ”དེའང་བཟང་བ་རེད། ད་ལྟ་ལས་བྱེད་པ་ལའང་ཁྱད་ཆོས་ཆེན་པོ་མི་འདུག འདི་
ལྟར་སོང་ན་རང་ཁའང་གསོ་དཀའ་རྒྱུ་རེད”ཅེས་བཤད་དགོས་བྱུང་། འོན་ཀྱང་འདི་ནི་
ངའི་སེམས་གཏམ་ངོ་མ་ཡིན་མིན་རང་ཉིད་ཀྱིས་ཀྱང་བཤད་དཀའ་བར་འདུག །
“འོན་ཀྱང... སྐབས་དེར་མོའི་མགོ་བོ་ཐོལ་གྱིས་ཡར་དགྱེ་བྱུང་བས། ངས་གཞི་
ནས་མོའི་མིག་མཐའ་མཆི་མས་བརླན་ཡོད་པ་མཐོང་། མོས་བཤད་རྒྱུར། “སྔོན་ཆད་
..…ང་སྔོན་ཆད་ཁྱོད་ལ་ཅི་འདྲར་དགའ་མྱོང་བ་ཨེ་ཤེས། ཁྱོད་ལ་ཉམས་སྣང་ཙམ་ཡང་
མེད་པ་ཅི། ཐ་ན་ཀུན་བཟང་གིས་ཡུན་རིང་བོར་ང་སྙེག་ཅི་ཐུབ་བྱེད་དུས་ཀྱང་ངས་ཁྱོད་
ཁོ་ནར་རེ་བ་བྱས་ཏེ་བསྡད་པ་ཡིན། ངས་ད་དུང་ཀུན་བཟང་ཅི་འདྲ་ཡིན་ཚུལ་དྲིས་ཏེ་
ཁྱོད་ལ་ཚིག་སྣེ་བྱིན་མྱོང་། ངས་རང་ཉིད་ལ་མཁོ་བའི་ཚིག་ལན་ཞིག་ཁྱོད་ཀྱི་ངག་ནས་
ཨེ་བརྡོལ་ལ་ཅི་འདྲའི་རེ་སྒུག་བྱས་ཨང་། ཡིན་ནའང་ཁྱོད་ཀྱིས་ཀུན་བཟང་ལེགས་ཚུལ་
བཤད་པས་ང་རྩ་བ་ནས་ཕམ་སོང་། ངོ་མ་བཤད་ན་ལྷ་མགོན་གྱིས་སྔ་མོ་ཞིག་ནས་ང་ལ་
རེ་བ་བཏོན་མྱོང་ཡང་། ངས་ཁྱོད་ཀྱི་ཚིག་གཅིག་ལ་བསྒུགས་ནས་བསྡད་པ་ཡིན། མཇུག་
མཐར་ངས་ལྷ་མགོན་དང་ལེན་བྱས་པ་ཡིན… . "སྐབས་དེར་མོས་ལག་ཕྱིས་ཀྱིས་མིག་
ཆུ་ཕྱིས་བྱུང་།



གཡུ་དྲུག་དཀར་དཔེ་ཚོགས།
ང་ནི་དབང་རྩ་མི་ཚང་བའི་མི་ཞིག་དང་འདྲ་བར་ཝུ་ཆང་འཐུང་རྒྱུ་ཡང་བརྗེད་དེ་
མོའི་སྐད་ཆར་ཉན་ནས་བསྡད། ངས་ནམ་ཡང་ཡིད་ཆེས་བྱེད་མི་ཕོད། ངའི་མིག་མདུན་
གྱི་དབང་སྐྱིད་ནི་སྐད་ཅིག་ཉིད་ལ་དེ་འདྲའི་ཆ་རྒྱུས་མེད་ཅིང་དེ་འདྲའི་རྒྱང་ཐག་རིང་
ལ། ཡང་དེའདྲའི་སྙིང་ཉེ་ཞིང་དེ་འདྲའི་ལྷད་མེད་པ་ཞིག་ཡིན་པའི་སྣང་བ་སྐྱེས་བྱུང་།
མོ་དངོས་གནས་ང་ལ་དགའ་མྱོང་བ་ཡིན་ནམ། མོས་ངོ་མ་བཤད་པ་ཡིན་ནམ། མོས་མུ་
མཐུད་དུ་བཤད་རྒྱུར། “ངས་ཀྱང་ཤེས་ཡོད། ལྷ་མགོན་དང་ཁྱོད་གཉིས་ཀ་བཟང་གྲོགས་
རེད། ངས་ཁྱོད་གཉིས་ཀྱི་བར་ལ་འགལ་བ་སློང་མི་འདོད། སྐབས་དེར་ཕྱི་ངོས་ནས་ང་
ལྷ་མགོན་ལ་འགྲོག་གིན་ཡོད་ཀྱང་སེམས་གཏིང་ནས་དགའ་བ་དེ་ཁྱོད་གཅིག་པུ་ཡིན།
ཡིན་ནའང་ངས་རང་སེམས་ཀྱི་འདུན་པ་དེ་ཕྱིར་སྤྲོ་མ་ཐུབ་པར་སྐུང་དགོས་བྱུང་། ཡང་
གཅིག་བཤད་ན་ང་རང་ཧམ་པ་ཆེ་དྲགས་པ་ཡིན་ཡང་སྲིད་པས། ངས་ཀྱང་རང་ཉིད་ལ་
བོད་རིགས་བུ་མོ་དག་ལས་འདས་པའི་རེ་བ་འཛིན་མི་རིགས། འོན་ཀྱང་འདོད་བརྩེ… ...
ངའི་འདོད་བརྩེ་ནམ་ཡང་ལྷད་མེད་པ་ཡིན…...
“འོན་ཀྱང་ངའི་བསམ་པ་ཞིག་ལ། ཕྱོགས་གང་དང་ཅི་ལ་ཡང་ཧམ་པ་དེ་འདྲའི་
ཐལ་དྲགས་མི་རུང་སྙམ། ལྷག་པར་དུ་ལྷ་མགོན་གྱི་ད་ལྟའི་བྱ་སྤྱོད་འདི་དག་མཐོང་
ཐེངས་རེར་ངས་དེ་ལྟར་བསམས་པ་ཡིན། ལྷ་མགོན་ནི་དངོས་གནས《སྤྲེལ་ཕྲུག་རི་ལས་
བབས་པ》དང་འདྲ་བར་ངེས་གཏན་ཅི་ཡང་མི་འདུག ཁོ་ད་ལྟ་སྒྲོལ་འཚོར་འགྲོག་གིན་
འདུག་ཀྱང་ངས་ཁོ་ལ་འཁང་ར་ཅི་ཡང་བྱས་མ་མྱོང་། ངོ་མ་མ་མྱོང་། ང་ནི་རང་བཞིན་
གྱིས་ཟུར་དུ་བུད་པ་ཡིན། མིའི་བརྩེ་དུང་ལ་བདག་པོ་མེད་པས་ངས་འདི་ལྟར་བྱེད་པ་
ལས་ཐབས་ཅི་ཡོད། ནག་མོ་སྐྲ་འཛིང་བྱས་ན་རྒྱལ་ཁམས་ཀྱི་མི་ཁ་རྒོད་པ་རེད། ལྷག་
པར་དུ་མོ་ནི་སློབ་གཙོའི་ཚ་མོ་སྟེ། མཇུག་མཐར་ཕམ་ཁ་མྱོང་མཁན་དེ་ང་རང་ཉིད་
ཡིན་ངེས། དེ་བས་ངའི་འདོད་བརྩེ་ཡི་མཇུག་འབྲས་འདི་ལྟ་བུ་ཞིག་ཏུ་གྱུར་པ་རེད། ཡིན་
70



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ནའང་ང་ད་དུང་ཁྱོད་ལ་དགའ་བ་ཡིན།
ཉིན་འགའི་སྔོན་འདིར། སློབ་གཙོ་རྣམ་རྒྱལ་གྱིས་ང་རང་གཅིག་པུ་ཁོའི་གཞུང་
ལས་ཁང་དུ་བོས་ནས་ཁོས་ང་ལ་དགའ་རོགས་ཤིག་ངོ་སྤྲོད་བྱེད་ཟེར། དེ་ནི་ཁ་སང་ཡོང་
བའི་ཅུས་ཀྲང་གཞོན་པ་དེ་རེད། ཁོ་ནི་ངོ་མ་མི་ཡ་མཚན་ཞིག་རེད། ངའི་མིག་ལམ་དུ་
ཁོའི་ཡོད་ཚད་ཚུལ་འཆོས་ཤ་སྟག་ཡིན་པའི་སྣང་བ་ཞིག་སྟེར་བས་ངས་ཁོ་ལ་ཁ་བརྡ་བྱེད་
མི་འདོད་ལ། ངས་ཐེངས་འགར་གཡོལ་ཅི་ཐུབ་བྱས་ཀྱང་མཇུག་མཐར་སློབ་གཙོ་རྣམ་
རྒྱལ་ཁྲོས་བྱུང་བས་ངས་ཀྱང་གནས་ཚུལ་ངོ་མ་བཤད་པ་ཡིན། ང་ལ་དགའ་རོགས་ཡོད།
རེད་ཡ། ང་ལ་དགའ་རོགས་ཡོད།" སྐབས་དེར་མོའི་སྐད་གདངས་ཇེ་དམའ་རུ་གྱུར་
ཅིང་། ཕལ་ཆེར་རྨི་ལམ་རྨི་བཞིན་པ་ལྟར་ཞིང་པ་ཞིག་ཡིན། ཞིང་པ་ཞེས་པའི་མིང་
འདི་ཅི་འདྲའི་བབ་ཆགས་པ་ཞིག་རེད་ཨང་། ང་རང་ཉིད་ཀྱང་ཞིང་པའི་ཁྱིམ་ནས་སྐྱེས་
པས་ན། བྱ་བའི་སྟེང་དུ་ཞུགས་པའི་ཕོ་གསར་མོ་གསར་འགའ་རེས་ཞིང་པ་ཞེས་དམའ་
འབེབས་བྱེད་ཅིང་ལས་བྱེད་པ་ཁོ་ན་སྙེག་པ་དེར་གཏན་ནས་མི་འཐད། ང་ཚོ་ནི་ཞིང་
པའི་ཁྱིམ་ནས་སྐྱེས་ཤིང་ཞིང་པས་གསོས་ཏེ་ནར་སོན་པ་མིན་ནམ། གལ་ཏེ་ཞིང་པ་མེད་
ཚེ་ང་ཚོར་གཞན་ཅི་ཞིག་ཡོད་དམ། མིའི་རིགས་ཀྱི་དཔལ་ཡོན་བློར་མི་ཤོང་ལ་མིག་གིས་
མི་ཟིན་པའི་ཚད་མཐོར་བསླེབས་པའི་ཁ་ཕོ་ཅི་འདྲར་བསྒྲགས་ཀྱང་ཞིང་པ་མེད་ཚེ་ཡོད་
ཚད་སར་ལྷུང་སོང་བ་མ་ཡིན་ནམ། དེ་བས་གདམ་ག་འདི་ནི་ང་རང་ཉིད་ཀྱིས་བྱས་པ་
ཡིན། ཡིན་ནའང་མི་མང་པོ་ཞིག་གིས་ཡ་མཚན་པའི་ལྟ་ཚུལ་འཛིན་སྲིད་ལ། གོ་བ་ཕྱིན་
ཅི་ལོག་པ་ཡང་ལེན་སྲིད། དེ་ལ་ཅི་བྱེད་ན་བྱེད་དུ་ཆུགས། ང་ལའང་རང་ཉིད་ཀྱི་ལམ་
ཞིག་ཅི་ལ་མེད། ངས་ད་དུང་ཁོ་ལ་ང་རང་ད་ཐེངས་ཀྱི་སྦྲག་ཁྲིད་འཛིན་གྲྭར་ཞུགས་རྒྱུ་
ཡིན་པའི་འཕྲིན་བཟང་དེའང་ཁོར་སྐད་འཕྲིན་བསྐུར་ཟིན།” སྐབས་དེར་མོས་སླར་ཡང་
མིག་འོད་འཇམ་པོས་ང་ལ་བལྟས་ཏེ''ཡིན་ནའང་ང་དངོས་གནས་ཁྱོད་ལ་དགའ་མྱོང་།
71



གཡུ་དྲུག་དཀར་དཔེ་ཚོགས།
༥）
སྤྱིར་ན་དོན་འདི་ངས་ཁྱོད་ལ་བཤད་དོན་མི་འདུག་མོད། འདི་ནི་ངའི་ཚེ་སྲོག་གི་བརྒྱུད་
རིམ་རིང་མོའི་ཁྲོད་ཀྱི་ལེ་ཚན་ཞིག་ཡིན་པས་ངས་ནམ་ཡང་བརྗེད་མི་སྲིད་ལ། བརྒྱུད་
རིམ་དེ་བརྒྱུད་པར་འགྱོད་པ་མེད་པའི་ཆེད་དུ་ངས་ཁྱོད་ལ་གསལ་བཤད་བྱེད་འོས། ང་
དངོས་གནས་ཁྱོད་ལ་དགའ་མྱོང་། ང་ལྟ་བུ་ཞིག་ལ་ཁྱོད་ཀྱིས་མཉམ་འཇོག་བྱེད་མི་སྲིད་
ནའང་ཐང་མོད། ངའི་དགའ་བ་དེ་ལ་འགྱུར་ལྡོག་ཡོད་མི་སྲིད། ཁྱོད་ཡིད་ཆེས་སམ་
ཟེར། །
ང་ལ་བཤད་རྒྱུ་ཅི་ཞིག་ཡོད་དམ། ད་བར་དུ་སེམས་གཏིང་ནས་གྲོགས་མོར་རློམ་
པའི་མོ་སྔོན་ནས་ཅི་ཡིན་འདི་ཡིན་མེད་པར་འདི་ལྟར་ང་ལ་བྱ་དགའ་བཞིན་ཡོད་
ཅིང་། ཡང་ཅི་བྱུང་འདི་བྱུང་མེད་པར་གློ་བུར་དུ་ཧ་ཅང་རྒྱང་རིང་དུ་བཀྱེད་ཟིན་པར་
འདུག འདི་ལྟ་བུའི་འདོད་བརྩེ་ཡི་ཀུ་རེ་སྣ་ཚོགས་གློག་བརྙན་དང་སྒྲུང་གཏམ་ཁྲོད་ནས་
ཐེངས་མང་པོར་མཐོང་མྱོང་ན་ཡང་སེམས་གཏིང་ནས་ཡིད་ཆེས་བྱས་མ་མྱོང་། ད་ལྟ་སྒྲུང་
གཏམ་ཁྲོད་ཀྱི་བྱུང་རིམ་ལྕི་མོ་དེ་ཐོལ་ཐོལ་དུ་རང་སྟེང་ལ་ལྷུང་བའི་ཚེ་ན་ཡིད་མི་ཆེས་
ཀྱང་ཐབས་ཅི་ཡོད། མོ་ནི་ཅི་འདྲའི་འཛོམ་པོ་ཞིག་དང་ཅི་འདྲའི་ལྷད་མེད་ཅིག ཡང་ཅི་
འདྲའི་གསང་བ་ཞིག་རེད་ཨང་། སྐབས་དེར་ངས་གཞི་ནས་མོ་ནི་སྲོག་ལྟར་རང་ཉིད་ལ་
མཁོ་ཞིང་ཡང་རང་ཉིད་ཀྱི་མང་པོ་ཞིག་དེ་ལྟར་ཤོར་ཟིན་པ་རྟོགས། སྐབས་དེར། ངས་
མང་པོ་ཞིག་རྟོགས་སོང….
སྐབས་དེར་ཟ་ཁང་བདག་པོས་ཀྱང་གཞི་ནས་ཤ་དང་ཐུག་པ་ཁྱེར་ནས་ཐོན་བྱུང་མོད།
ང་ལ་ཟ་ས་མེད་པ་ལྟར་དུ་གྱུར་འདུག དབང་སྐྱིད་ནི་དེ་ལས་ལྡོག་སྟེ་སེམས་ནང་གི་
ཁུར་བོ་མང་པོ་ཞིག་ས་རུ་ཕོག་ཟིན་པ་ལྟར་ཅུང་བག་ཡངས་སུ་གྱུར་ཅིང་། ངའི་བཟོ་ལྟར་
ལྟ་བཞིན་དུ་གསལ་འདེབས་ཀྱི་ཚུལ་དུ། མྱུར་མོར་ཐུངས་ཡ། སློབ་ཐུན་འཚོགས་ལ་
ཉེ་བས་ངེད་གཉིས་ཀྱིས་རྗེས་ཆོད་རྒྱུ་མ་རེད་ཟེར།
12



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
བཞི་བ།
དེ་ལྟར་དབང་སྐྱིད་ནི་རང་ཡན་དུ་རྒྱུ་བའི་རྣམ་ཤེས་ཤིག་དང་འདྲ་བར་ངའི་སེམས་
ཁོང་ལ་ཚོར་མེད་དུ་འཛུལ་ཞིང་སླར་ཡང་ང་དང་རྒྱང་རིང་དུ་གྱེས་ཟིན། འདི་ནི་འཚོ་
བས་ང་ཁོ་ནར་ཆེད་དམིགས་ཀྱིས་བྱིན་པའི་ཀུ་རེ་ཞིག་དང་དྲན་ཤིང་ཞིག བཟོད་པར་
དཀའ་བའི་མུ་མེད་ཀྱི་མནར་གཅོད་ཅིག་མ་རེད་དམ། སྐབས་དེ་ནས་བཟུང་ང་དངོས་
གནས་དབང་སྐྱིད་ལ་དགའ་ཞིང་ཞེན་པར་གྱུར། གང་ལྟར་མོ་ད་ནས་བཟུང་ང་ལ་དབང་
ཐབས་མེད་པ་དང་། མོ་ཡང་ང་དང་གྱེས་ཏེ་ཧ་ཅང་རྒྱང་ཐག་རིང་བའི་གནས་སུ་ཕྱིན་
ཟིན་ནའང་། སྐབས་འདིར་མོ་ངོ་མ་ངའི་ཚེ་སྲོག་དང་འཚོ་བའི་ཁྲོད་ཀྱི་མེད་དུ་མི་རུང་
བའི་གྲུབ་ཆ་གལ་ཆེན་ཞིག་ཏུ་གྱུར་ཡོད་པའི་སྣང་བ་སྐྱེས། སྔོན་ནས་བཟུང་འདི་ལྟ་བུའི་
འཚོ་བའི་རྩེད་མཚར་སྣ་ཚོགས་ཀྱིས་མི་མང་པོ་ཞིག་གི་སེམས་སུ་དགའ་སྐྱོ་འདུ་བྲལ་གྱི་
རྨ་ཁ་ཅི་འདྲའི་མང་པོ་ཞིག་བཞག་མྱོང་བ་དང༌། རྨ་ཁ་དེ་དག་གིས་ཁོ་ཚོའི་འཚོ་བར་
བདེ་སྐྱིད་སྐྲུན་པའི་འདུན་པ་རེ་རེ་ཡང་ཆུ་ཡི་ལྦུ་བ་ལྟར་བསྒྱུར་མྱོང་བ་རེད་ཨང་། འཚོ་
བ་ནི་ང་ལ་མཚོན་ན་ངོ་མ་གབ་ཚིག་ཅིག་རེད། དབང་སྐྱིད་དང་ངེད་གཉིས་ཕྱིར་སློབ་
གྲྭར་ཡོང་བའི་ལམ་ཧྲིལ་བོར་དེའི་སྐོར་གྱི་ཁ་བརྡ་གཅིག་ཀྱང་མ་བྱས། མོས་གང་བྱུང་
ངང་སྐྲ་ཡི་ལན་བུར་ལག་པས་རེག་རེག་བྱེད་བཞིན་མགོ་བོ་དུད་ནས་ཡོང་བར་བལྟས་ན།
ངས་སྐད་ཆ་ཅི་ཞིག་ཨེ་བཤད་ལ་རེ་སྒུག་བྱེད་ཀྱིན་ཡོད་པ་ཤེས་ནའང་། སྐབས་འདི་དང་
འདི་ལྟ་བུར་ངས་དངོས་གནས་ཅི་ཞིག་བཤད་དམ། །
ངེད་གཉིས་ཀྱིས་དལ་བ་དལ་བུར་རྒྱ་ལམ་གྱི་མཐའ་དེད་ནས་ཡར་ལ་ཡོང་བ་
ཡིན། ཉིན་དེར་རྒྱ་ལམ་དུ་མི་ཡི་འགྲོ་འོང་ཅི་ཡང་མི་འདུག་པས་སྟོང་ལྷང་ངེར་འདུག་
ལ། དགུན་ཁའི་དྲོད་ཞན་པའི་ཉི་འོད་དེ་ལམ་འགྲམ་གྱི་ལོ་མས་བཏང་བའི་སྡོང་བོའི་
73



གཡུ་དྲུག་དཀར་དཔེ་ཚོགས།
གྲལ་བསྟར་གྱི་བར་གསེང་བརྒྱུད་ནས་གསེག་འཕྲོ་བྱེད་བཞིན་པ་དེ་ཡང་ངའི་སེམས་ལ་
ཆེད་དུ་གྲང་བའི་རེག་བྱ་སྟེར་འདོད་པ་དང་ཡོངས་སུ་མཚུངས། དེ་ལྟ་ནའང་ངའི་ལུས་
ལ་ཚ་རླངས་ཤིག་ཡང་དང་ཡང་དུ་རྒྱས་ཏེ་དཔྲལ་བ་ལས་རྔུལ་ཆུའི་ཐིགས་པ་འཛུམ་བྱུང་།
སྐབས་དེར་གློ་བུར་དུ་མོ་དགོད་ཙམ་བྱས་བྱུང་ལ། དེ་ནི་བཙན་ཚུགས་དང་འུ་ཐུག་གིས་
བགད་པ་ཤེས་ཐུབ། མོས་མིག་ཟུར་གྱིས་ང་ལ་ལྟ་ཙམ་གྱིས”ང་ཁྱོད་དང་འགྲོགས་ཏེ་འདི་
ལྟར་སོང་ན་ཁྱོད་རང་ཁ་སྐྱེངས་བྱེད་དུ་འགྱུར་གྱིན་མེད་དམ”ཟེར།
“ཀུ་རེ་མ་རྩེ།” ང་ཅུང་ཚབ་ཚུབ་ཏུ་གྱུར་སོང་། “ང་ཚོ་སྔོན་ཆད་ཀྱང་འདི་ལྟར་
འགྲོ་མྱོང་བ་མ་ཡིན་ནམ”ཞེས་བཤད།
མོས་སླར་ཡང་འཛུམ་ཙམ་བྱས་ནས“ཨ་ལ་ཀུ་རེ་ཡིན། ངོ་མ་བཤད་ན་ང་ཚོ་དོན་
དངོས་གང་དང་ཅི་ལ་ཡང་གཡོལ་དོན་མི་འདུག ངས་ནམ་རྒྱུན་འདི་ལྟར་བསམས་པ་
ཡིན། མི་ཞིག་ཡིན་ན་རང་སེམས་ཀྱི་དགའ་སྐྱོ་ཆགས་སྡང་ཐམས་ཅད་སེམས་ཁོང་དུ་ཉར་
ནས་ནད་དུ་འགྱུར་བར་བྱེད་པ་ནི་མ་གཞི་ནས་ནོར་འཁྲུལ་ཞིག་རེད། ཡང་གཅིག་བཤད་
ན་དེ་ནི་འགྱོད་གདུང་དང་སྡུག་བསྔལ་མཐའ་དག་གི་འབྱུང་ཁུངས་ཀྱང་ཡིན་པ་རེད།
ཁྱོད་ཀྱིས་བལྟས་ན་དེ་འདྲ་ཞིག་ཨེ་རེད”ཅེས་དྲིས་བྱུང་། །
དེ་ལོས་ཡིན།" ངས་ཀྱང་ཀུ་རེའི་ཚུལ་དུ་ད་ལྟ་ཁྱོད་ནི་ཕལ་ཆེར་མཚན་ཉིད་རིག་
པ་བ་ཞིག་ཏུའང་གྱུར་ཡོད་པ་འདྲ་ཞེས་བཤད།
ཁོ་མོས་ལྟ་ཆད་ཀྱི་ཚུལ་དུ་ང་ལ་འཕུད་རྒྱག་ཅིག་བྱས་ཏེ་ཁྱོད་ཀྱིས་ཟུར་ཟ་མ་བྱེད་
ཟེར། །
སློབ་གྲྭའི་སྒོ་ཆེན་གྱི་འགྲམ་དུ་ཐོན་འཕྲལ། དེ་གར་ཀུན་བཟང་དང་སློབ་གཙོ་
རྣམ་རྒྱལ་གཉིས་ཀ་སྒོའི་ཕྱི་རོལ་ལ་ཡོང་བ་དང་ཕྲད་པས། ཀུན་བཟང་གི་གདོང་ལ་ཁྲེལ་
འཛུམ་ཞིག་ལངས་ཏེ་ཅི་ཞིག་བཤད་རྩིས་བྱས་པ་ལ། དབང་སྐྱིད་ཐད་ཀར་འགྲམ་རོལ་
74



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
བརྒྱུད་ནས་སྒོ་ཆེན་དུ་འཛུལ་ཞིང་རང་ཉིད་སྡོད་སའི་ཉལ་ཁང་གི་ཕྱོགས་སུ་བུད་སོང་
བས། ཁོས་དེའི་མུར་བཤད་འདོད་པའི་སྐད་ཆ་ཕྱིར་མིད་དེ་བསྡད་བྱུང་། སློབ་གཙོ་རྣམ་
རྒྱལ་གྱིས་ཕར་སོང་བའི་དབང་སྐྱིད་ཀྱི་རྗེས་ཕྱོགས་སུ་ལྟ་ཙམ་བྱས་རྗེས། སླར་ཡང་ང་
ལ་བལྟས་ཏེ་ཀུ་རེའི་ཚུལ་དུ་ལྐོག་ཏུ་ཟ་ཁང་དུ་འགྲོ་བ་ལས་ང་ཚོ་ཚང་མ་བོས་ཏེ་མཉམ་
ཟ་བྱས་ན་ཟ་མར་བྲོ་བ་ཡོད་པ་མ་རེད་དམ”ཟེར་ནས་དགོད་ཙམ་བྱེད། ཀུན་བཟང་གིས་
ཀྱང་སློབ་གཙོའི་ཁ་རྗེས་སུ་འབྲངས་ནས”ངས་ཀྱང་དེ་ལྟར་སྙམ་གྱིན་ཡོད་ཟེར།
གཞན་གྱིས་ཀུ་རེ་རྩེ་དུས་རང་ཉིད་ཀྱིས་དྲང་གཏམ་བཤད་དགོས་དོན་མི་འདུག་
སྙམ་པས། ངས་དེའི་མུར་བདེན་ཅོག་ཅོག་ངང་ངེད་གཉིས་འགྲུལ་པ་ཞིག་ལམ་ལ་
འཕུད་དུ་སོང་བ་ཡིན་ཅེས་བཤད་པ་ན། སློབ་གཙོ་རྣམ་རྒྱལ་གྱིས་རང་ཉིད་ཀྱི་ཚོད་
དཔག་ནོར་འདུག་པ་རྟོགས་འཕྲལ་ཅུང་མི་དགའ་བར་གྱུར་པས་ང་ཡང་ཅུང་འགྱོད་པར་
གྱུར། ང་ཚོའི་འཚོ་བའི་ཁྲོད་ཀྱི་དཔོན་པོ་ལ་ལ་ནི་རང་རློམ་ཆེ་བ་ཤ་སྟག་ཡིན་ཏེ། རང་
ཉིད་ཀྱི་རིག་པ་གཞན་ལས་རྒོད་པ་དང་རང་གི་སྐད་ཆ་ལེགས་བཤད་ཤ་སྟག་ཡིན་པར་
སྙམ་འདུག་པར་མ་ཟད། རང་ཉིད་ནི༌སོ་སྐྱེ་ཕལ་བ་ལས་རིང་དུ་འགོངས་པའི་རང་
མཆོག་འཛིན་གྱི་འདུ་ཤེས་ཚ་དྲག་པོ་འདུག་པས་ན། མི་སྐྱོན་མེད་འཛམ་བུ་གླིང་ན་
མེད”ཅེས་པ་དེའང་ཁོ་ཚོར་མཚོན་ན་གནས་ལུགས་ཅི་ཡང་མེད་པའི་ལོང་བཤད་ཅིག་ཏུ་
གྱུར་ཡོད་པ་འདྲ། ཡིན་ན་ཡང་ལན་རེར་ཁོ་ཚོས་ཀྱང་པཎྜི་ཏས་ཐུགས་མཉམ་མ་བཞག
པར་སྐད་ཆ་ནོར་འཁྲུལ་ཅན་རེ་བཤད་སོང་ནའང་ཚང་མས་མ་ཐོས་པ་ལྟར་འདུག་དགོས་
པ་མ་གཏོགས། དེ་ལ་དག་འབུད་དང་སྐྱོན་འཛུགས་བྱས་ཚེ་དེ་མ་ཐག་ཏུ་ཧ་ཅང་མི་དགའ་
བར་འགྱུར་བར་མ་ཟད་ཁྱོད་ལ་ལྟ་ཚུལ་གཞན་ཞིག་འཛིན་པར་བྱེད་ངེས།
སློབ་གཙོ་རྣམ་རྒྱལ་ཅུང་མི་དགའ་བར་གྱུར་ཏེ་ཡང་བསྐྱར་ང་དང་ཁ་བརྡ་མི་བྱེད་
པར་སྒོ་ཆེན་གྱི་ཁ་གཏད་དུ་ཡོད་པའི་ཁོ་ཚང་གི་ཚོང་ཁང་གི་ཕྱོགས་སུ་བུད་སོང་བས། ང་
75



གཡུ་དྲུག་དཀར་དཔེ་ཚོགས།
ཡང་སྒོ་ཆེན་གྱི་ནང་དུ་འཛུལ་ནས་རང་གི་ཉལ་ཁང་དུ་ཕྱིན་པ་ཡིན། །
ཕྱི་དྲོ་དེ་ནས་བཟུང་ངའི་བསམ་བློའི་སྟེང་དུ་ལྗིད་ཤུགས་གསར་བ་ཞིག་གམ་རེ་ལྟོས་
གསར་བ་ཞིག་ཐོལ་གྱིས་བབས་བྱུང་། ད་བར་དུ་དབང་སྐྱིད་དང་ང་ཚོ་གཞུང་ལས་ཁང་
གཅིག་ཏུ་བསྡད་པ་ཡིན་ཀྱང་། ང་ལ་དེ་ལྟ་བུའི་ཚོར་སྣང་ཞིག་གཏན་ནས་སྐྱེས་མ་མྱོང་།
འོན་ཀྱང་ད་ལྟ་དབང་སྐྱིད་གཞུང་ལས་ཁང་དུ་མེད་ཚེ་ནང་ཡོངས་སྟོང་ངེར་འདུག་
ལ། མོ་ཁང་བའི་ནང་དུ་ཐོན་འཕྲལ་ཡོད་ཚད་བཀྲག་མདངས་ཅན་དུ་འགྱུར་བར་མ་
ཟད། ཁང་བའི་ནང་ཧྲིལ་བོར་དྲོད་ཁོལ་ཞིག་འཁྱིལ་ཡོང་བ་དང་། ཐ་ན་མོའི་སྐད་སྒྲ་རེ་
རེ་ཡང་དྲིལ་བུ་ཞིག་དང་འདྲ་བར་ངའི་བླ་སྲོག་ལ་གཡོ་འགུལ་དྲག་པོ་ཐེབས་སུ་འཇུག
དེ་ནི་འདོད་བརྩེ་ཡི་བླ་ན་མེད་པའི་ཟིལ་ཤུགས་ཡིན་པ་ངས་ཀྱང་རྟོགས་མོད། མོ་སླར་
ཡང་རང་ཉིད་ཀྱི་དྭངས་གཙང་གི་གདམ་ག་དེ་ལས་བྲལ་ཏེ་ངའི་འཚོ་བའི་ནགས་ཁྲོད་དུ་
གཏན་འདུག་བྱེད་མི་སྲིད། དེ་མིན་ནམ། མོའང་གདམ་གསེས་དེའི་དབང་གིས་ང་ལྟར་
སྤྲོ་སྐྱིད་ལྡན་ཞིང་སྐྱོ་བ་མེད་པའི་འཚོ་བ་ལ་རོལ་གྱིན་པ་མིན་ནམ…...ངས་དེ་ལྟར་བསམ་
བློ་གཏོང་བཞིན་མི་ནི་ནམ་ཡང་འཚོལ་སྙེག་གི་ཁྲོད་དུ་འཚོ་བཞིན་པ་དང་། འཚོལ་སྙེག་
གི་ཁྲོད་ནས་རང་ཉིད་ཀྱི་ཚེ་སྲོག་གི་རྒྱུན་སྐྱོང་དགོས་པའི་ངེས་ཤེས་ཟབ་མོ་རྙེད་བྱུང་། དེ་
བས་ང་ཚོས་མུ་མཐུད་དུ་རིན་པོ་ཆེ་ལྟ་བུའི་མཛའ་བརྩེ་ཟབ་མོ་དེར་ནམ་ཡང་གཅེས་སྲུང་
དམ་འཛིན་བྱེད་དགོས་པ་རེད་ཨང་།
དབང་སྐྱིད་ནི་སྔོན་ཆད་ལྟར་དགའ་དགའ་སྤྲོ་སྤྲོའི་ངང་ལྷ་མགོན་དང་ངེད་གཉིས་
ཀྱི་གན་དུ་ཡོང་ནས་ཁ་བརྡ་སྣ་ཚོགས་བྱེད་པ་དང་པྲ་ཚག་གི་རྩེད་མོའང་བྱེད་པས། སྒྲོལ་
འཚོ་ཡིས་ཚུལ་དེ་འདྲ་མཐོང་ཚེ་ཧ་ཅང་མི་དགའ་བའི་རྣམ་འགྱུར་སྣ་ཚོགས་སྟོན་པ་
སྟེ། སྒོ་ཁྲོག་སེར་བརྒྱབ་ནས་ཕྱི་རོལ་ཏུ་འགྲོ་བའམ་ཡང་ན་སྐད་མཐོན་པོས་གླུ་དབྱངས་
ལེན་པ་སོགས་བྱེད། ཡིན་ནའང་ལྷ་མགོན་གྱིས་སྒྲོལ་འཚོའི་རྣམ་འགྱུར་དེ་དག་ལ་སྣང་
76



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
འཇོག་མི་བྱེད་པར་འདུག་པས་ངའི་སེམས་གཏིང་ནས་དོགས་མི་བདེ་བར་གྱུར་འགྲོ
དབང་སྐྱིད་སློབ་ཁྲིད་ལ་སོང་རྗེས་ངས་ཆེད་དུ་ལྷ་མགོན་ལ་ཤུབ་བུར”སྒྲོལ་འཚོས་
ཁྱོད་ལ་རྣམ་འགྱུར་སྟོན་གྱིན་པ་མི་མཐོང་ངམ”ཞེས་བཤད་པ་ན། ལྷ་མགོན་གྱིས་ཅི་མི་
སྙམ་པའི་ངང“མོར་ཅི་བྱེད་ན་བྱེད་དུ་ཆུགས། བུད་མེད་ཚོའི་ངོ་མདངས་ཁོ་ནར་བལྟས་
ནས་འདུག་དགོས་ཚེ་ཉི་མ་འཁྱོལ་ལམ”ཟེར། དང་ཐོག་ངས་ལྷ་མགོན་གྱི་སྐད་ཆ་དེ་རང་
སྣང་མཐོ་བའི་གཏམ་རེད་སྙམ་ཡང་། ཅུང་ཙམ་ནས་ལྷ་མགོན་གྱིས་ང་ལ་བལྟས་ཏེ་དགོད་
ཙམ་དང་བཅས“མོ་ཅི་ཞིག་ལ་དགའ་གྱིན་མེད་པ་ཁྱོད་ཀྱིས་མི་རྟོགས་སམ་”ཟེར། སྐད་
ཆ་དེར་ང་ཅུང་ཡ་མཚན་པར་གྱུར་པས་གཡས་གཡོན་ལ་ལྟ་ཙམ་བྱས་པ་དང་འབྲེལ”ཅི་
ཞིག་ལ་དགའ་གྱིན་མེད་པ་རེད་”ཅེས་དྲིས།
ལྷ་མགོན་གྱིས་ཡང་བསྐྱར་སྐད་ཆ་མི་བཤད་པར་ལག་ལ་གང་ཡོང་གི་ཤོག་བུ་ཞིག་
བླངས་ཏེ་ཡི་གེ་ཐིག་ཕྲེང་གཅིག་བྲིས་རྗེས་ངའི་མདུན་དུ་གཡུགས་བྱུང་། ངས་ཤོག་བྱང་
དེ་ཚུར་བླངས་ནས་བལྟས་པ་ན། ཤོག་བུའི་ངོས་སུ་”སློབ་གཙོས་དབང་སྐྱིད་ལ་དགའ་
རོགས་ཤིག་ངོ་སྤྲོད་བྱས་པ་དེར་མ་དགའ་བ་རེད། མོའི་ཕྲག་དོག་ཁྱོད་ཀྱིས་མི་ཤེས་སམ་
ཞེས་བྲིས་འདུག་པས། ང་ཡང་གཞི་ནས་ནམ་ལངས་པ་ལྟར་གྱུར་སོང་། ཡིན་ནའང་
མོས་དབང་སྐྱིད་ཀྱིས་དང་ལེན་བྱས་ཡོད་མེད་ཀྱང་མ་ཤེས་པར་དེ་ལྟར་ཕྲག་དོག་བྱེད་པ་
ནི་ཧ་ཅང་དགོད་བྲོ་བ་ཞིག་ཡིན་པར་བརྟེན། ང་སྒྲོལ་འཚོའི་ཕྱོགས་ལ་ཡིད་ཧ་ཅང་ཆད་
པའི་སྣང་བ་ཞིག་སྐྱེས་བྱུང་། ངས་དེ་འདྲའ་ཤོག་བྱང་དེའི་གཤམ་དུ་ངོ་མ”བླུན་རྟགས་
སྟོན་གྱིན་འདུག”ཅེས་བྲིས་རྗེས་ཕྱིར་ལྷ་མགོན་གྱི་མདུན་དུ་འཔ་ངས།
ལྷ་མགོན་དང་ངེད་གཉིས་ཀྱི་ཅོག་ཙེ་ལྕགས་ཐབ་དང་ཉེ་བའི་གྱང་རྩར་ཁ་སྤྲད་དེ་
ཡོད་པས། ནམ་རྒྱུན་ཧ་ཅང་གསང་བའི་དོན་དག་ཡོད་ཚེ་འདི་ལྟར་ཁ་བརྡ་བྱེད་ཀྱིན་
ཡོད། དཔེར་ན་ལྐོག་ཏུ་ཆང་འཐུང་དུ་འགྲོ་བའི་དོན་དག་སོགས་ལྟ་བུ་ཡིན་པས། མཇུག་
77



གཡུ་དྲུག་དཀར་དཔེ་ཚོགས།
མཐར་ཤོག་བུ་དེ་འགྲམ་གྱི་ལྕགས་ཐབ་ནང་འཕངས་ཏེ་མེར་བསྲེགས་པ་ན་ཤོག་བུ་ནི་
ཐལ་བར་གྱུར་འགྲོ་མོད། འོན་ཀྱང་ངེད་གཉིས་ཀྱི་ཁོག་ནས་མེ་འབར”མགོ་རྩོམ་ངེས། །
ལྷ་མགོན་གྱིས་སླར་ཡང་ཤོག་བྱང་དེའི་རྒྱབ་ཏུ་དབང་སྐྱིད་ཀྱིས་དང་ལེན་བྱས་མིན་
ཁྱོད་ཀྱིས་ཨེ་ཤེས། མོས་ཁྱོད་ལ་ཁ་བརྡ་ཨེ་བྱས་ཐལ”ཞེས་བྲིས་ཏེ་ཚུར་བསྐུར་བྱུང་། ངས་
ལན་དུ་མ་ཤེས། འོན་ཀྱང་ངས་ཤེས་པ་ནི་མོ་སྒྲོལ་འཚོ་ལྟ་བུ་ཞིག་ཡིན་མི་སྲིད"ཅེས་བྲིས་
ཏེ་ཕར་བྱིན་རྗེས། སེམས་ལ་རང་དབང་མེད་པར་སྒྲོལ་འཚོས་དེ་སྔོན་འདི་གའི་ཡུལ་
ཚོའི་མགོ་གཙོ་ཞིག་ལ་རེ་སྙེག་བྱས་པའི་གནས་ཚུལ་དྲན་བྱུང་།
དེ་ནི་ལྷ་མགོན་དང་ངེད་གཉིས་ཟབ་སྦྱོང་ལ་མ་སོང་བའི་ཡར་སྔོན་ཏེ། སྒྲོལ་འཚེ་
གསར་དུ་སློབ་གྲྭ་འདི་རུ་ལས་བགོས་བྱས་ཏེ་ཡོང་བའི་སྐབས་རེད། རེབ་དེར་སློབ་གྲྭའི་
ནང་དུ་ལོ་སར་མཉམ་སྤྲོའི་དགོང་ཚོགས་ཤིག་བསྡུས་པས། སློབ་གཙོ་རྣམ་རྒྱལ་གྱིས་
ཡུལ་ཚོའི་སྲིད་གཞུང་གི་མགོ་ཁྲིད་དག་ཀྱང་གདན་འདྲེན་ཞུས་འདུག དགོང་མོ་དེར་ན་
ཚོད་མོ་ལས་ཅུང་ཆེ་བའི་ཡུལ་ཚོའི་མགོ་གཙོ་གཞོན་པ་གསར་བུ་ཞིག་ཡོད་པ་དེ་མོ་དང་
ལྷན་དུ་ཞབས་བྲོ་ཐེངས་འགར་འཁྲབ་སྟེ་ཁ་བརྡ་བྱས་ནས་རྒྱུས་ཡོད་དུ་གྱུར། དེ་ནས་
བཟུང་མོ་ཁོམ་པ་ཡོད་དུས་ནམ་རྒྱུན་གཅིག་པུར་ཁོའི་སར་འགྲོ་བ་དང་ཕྱིར་ཡོང་རྗེས་
ཡུལ་ཚོའི་སྲིད་གཞུང་གི་གསར་འགྱུར་ལུང་བ་གང་སྔོན་ལ་ང་ཚོར་དྲིལ་བསྒྲགས་བྱས་
འོངས་པ་དང་། དེར་མཐུད་ནས་དེ་རིང་ཁོས(ཡུལ་ཚོའི་མགོ་གཙོ་གཞོན་པ)མོ་ཟ་ཁང་དུ་
ཁྲིད་དེ་ཇི་ལྟར་མགྲོན་བསུ་བྱས་པ་དང་། ཁོ་ད་ལྟ་བྱ་བར་བྲེལ་བ་ཅི་འདྲ་ཆེ་བ་སོགས་ང་
དང་ལྷ་མགོན། དབང་སྐྱིད་བཅས་ལ་བཤད་དེ་ངོམ་སོ་བྱེད་པར་དགའ་བས། ཕར་བལྟས་
ཚོད་ཀྱིས་ཁོ་ནི་མོའི་ཁྱོ་ག་ལོས་ཡིན་སྙམ་པའི་སྣང་བ་སྟེར་བར་བྱེད་མོད། འོན་ཀྱང་ཡུན་
རིང་མ་འགོར་བར་ཡུལ་གཙོ་གཞོན་པ་དེས་རྫོང་མཁར་ནས་གློ་བུར་དུ་གཉེན་སྒྲིག་བྱས་
པས། མོ་ཧ་ཅང་མི་དགའ་བར་གྱུར་ཏེ་ཡུལ་གཙོ་གཞོན་པ་དེའི་སྐྱོན་བརྗོད་ཅི་ཐུབ་བྱེད་
78



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
དུ
མ་
ར
པར་མ་ཟད། ཁོས་དེ་སྔོན་མོ་ལ་ཇི་ལྟར་རེ་བ་བཏོན་ཡང་མོས་དང་ལེན་མ་བྱས་ཚུལ་དང་།
ཁོའི་ད་ལྟའི་ཆུང་མ་དེ་ཡང་ཡུགས་ས་མ་ཞིག་ཡིན་ཚུལ་བདེན་ཅོག་ཅོག་གིས་ཚང་མར་
བཤད་པས་དགེ་གྲོགས་ཚང་མ་ལྐོག་ཏུ་དགོད་ཁ་ཤོར……...
ཕྱི་ཉིན། སློབ་གཙོས་ལྷ་མགོན་བོས་ཏེ་ཉིན་གསུམ་གྱིས་སློབ་སྐབས་མཇུག་གི་
རྒྱུགས་ལེན་མགོ་རྩོམ་རྒྱུ་ཡིན་པས་རྒྱུགས་ཤོག་དཔར་བའི་བྱ་བར་བྲེལ་དགོས་པ་དང་སྡེ་
བ་སོ་སོར་ཡང་དེ་དོན་གྱི་བརྡ་ཐོ་གཏོང་དགོས་པའི་བཀའ་བཀོད་གནང་བྱུང་བས། ལྷ་
མགོན་གྱིས་དེ་དོན་གཞུང་ལས་ཁང་དུ་བསྒྲགས་པ་ན་དགེ་རྒན་ཚོ་དེ་མ་ཐག་ཏུ་ཟང་ཟིང་
ལང་ལོང་དུ་གྱུར་སོང་། ནམ་རྒྱུན་ཟླ་ཕོགས་ནམ་སྟེར་ལ་རེ་བའི་དགེ་རྒན་དག་གིས་ཀྱང་
ད་ནི་ལོ་སར་བྱེད་སྤྱད་མེད་པའམ། སྦྲག་ཁྲིད་སློབ་གྲྭའི་སློབ་ཡོན་སྟེར་རྒྱུ་མེད་པ་གང་
ཡིན་ཀྱང་དེ་དག་ལ་འདང་རྒྱག་ཁོམ་ག་ལ་ཡོད། རང་རང་ས་རུ་སླ་ང་ཚ་བོའི་ནང་དུ་
གྲོག་མ་ལྷུང་བ་ལྟར་བྲེལ་བྲེལ་ངང་མཇུག་རྒྱུགས་ལེན་པའི་ཕྱོགས་ལ་སྟ་གོན་བྱེད་ཀྱིན་
འདུག སློབ་སྐབས་རེ་རེའི་མཇུག་རྒྱུགས་ནི་ཁག་ཁུར་ལྕི་ལ་བྲེལ་འཚུབ་ཆེ་བའི་བྱ་བ་
ཞིག་སྟེ། རྒྱུགས་འབྲས་ལྟར་དགེ་རྒན་ཚོར་དཔལ་འབྱོར་ཐོག་ནས་བྱ་དགའ་དང་ཆད་
གཅོད་ལམ་ལུགས་ལག་བསྟར་བྱེད་ཀྱིན་ཡོད་པས། དེ་ནི་སློབ་གྲྭར་མཚོན་ན་དཔལ་
འབྱོར་གྱི་ཡོང་སྒོ་ཆེས་ཕུན་སུམ་ཚོགས་པའི་སྐབས་ཡིན་ལ། དགེ་རྒན་ཚོར་མཚོན་ན་
གྱོང་གུད་ཧ་ཅང་ཆེ་བའི་དུས་ཡིན་པས། དགེ་རྒན་རེ་རེའི་དུས་ཚོད་ཀྱི་འདུ་ཤེས་སྔར་
ལས་ཇེ་དྲག་ཏུ་གྱུར་ཏེ་བསླབ་ཚན་རེ་རེ་ཉིན་གཅིག་གི་སྔ་དྲོ་ཕྱི་དྲོ་ལྟར་བགོས་ཏེ་བསྐུར་
སྦྱོང་བྱེད་རྒྱུར་གྲོས་འཆམ་བྱུང་ལ། གོ་རིམ་སྒྲིག་པའི་ཐབས་ནི་རྒྱན་འཕངས་ཏེ་ཐག་
གཅོད་བྱས་པས་ང་ནི་ཉིན་གཉིས་པའི་ཕྱི་དྲོར་ཁེལ་འདུག དེས་ན་ལྷག་མའི་དུས་ཚོད་
ནི་གཞུང་ལས་ཁང་དུ་ཇ་འཐུང་ཞོར་ལ་ཁ་བརྡ་བྱེད་རྒྱུ་དེ་རེད།
སྔ་དྲོ་དེར། གཞུང་ལས་ཁང་དུ་དབང་སྐྱིད་དང་སྒྲོལ་འཚོ། ཀུན་བཟང་། ལྷ་མགོན།
79



གཡུ་དྲུག་དཀར་དཔེ་ཚོགས།
ང་སྟེ་མི་ལྔ་བོ་གྲོས་བྱས་པ་ལྟར་ལྷག་འདུག་པས། ཀུན་བཟང་ནི་ཁ་བརྡ་བྱེད་མཁན་གྲས་
ཀྱི་གཙོ་བོ་རེད། ཁོའི་གླེང་གཞི་ཡང་ནམ་རྒྱུན་གྱི་སྒོར་མོ་ཇི་ལྟར་འཚོལ་བར་བཙལ་
ཐབས་བྱེད་པའི་སྐོར་ནས་སླར་ཡང་རྒྱུགས་འབྲས་དང་བསྟུན་ནས་སྒོར་མོ་ག་ཚོད་ཆད་
པར་ཤོར་དོགས་ལ་སེམས་ཁྲལ་བྱེད་པའི་སྐོར་དུ་གྱུར་འདུག ཁོས་དངན་པ་ཞིག་འཐེན་
རྗེས”ཟླ་ཕོགས་ལེན་མཁན་གྱི་ཁྲོད་ནས་ཆེས་མཐའ་མ་ནི་དགེ་རྒན་ཚོ་རེད། ཞིང་གྲོང་
གི་བུ་མོ་འགའ་རེས་རླངས་འཁོར་ཁ་ལོ་བ་ཞིག་གི་ཆུང་མར་འགྱུར་མི་ཐུབ་ཀྱང་། དགེ་
རྒན་ཞིག་ཁྱོ་གར་ལོས་རྙེད་ཟེར་བར་ཡང་ཁག་མི་འདུག”ཟེར་བས་དབང་སྐྱིད་དང་སྒྲོལ་
འཚོ་གཉིས་ཀ་བགད་བྱུང་།
དབང་སྐྱིད་ཀྱིས་ཀུ་རེའི་ངང“ ཁྱོད་ཀྱིས་ཀྱང་ཆུང་མ་མི་རྙེད་ན་ལས་བསྒྱུར་བྱོས་
ལ་རླངས་འཁོར་སྐོར་ཅིག”ཟེར་བས་ལྷ་མགོན་དང་ངེད་གཉིས་ཀྱང་ཁོ་དང་དབང་སྐྱིད་
གཉིས་ཀྱི་དོན་དག་དྲན་ནས་བགད་པ་ཡིན།
ལྷ་མགོན་བགད་པ་དེས་སྒྲོལ་འཚེ་ཅུང་མ་དགའ་བར་ཀུན་བཟང་ལ་བལྟས་ཏེ་བུ་མོ་
དེ་ནི་རླངས་འཁོར་ལ་འདུག་མ་མྱོང་བ་ཞིག་ཡིན་རྒྱུ་རེད”ཟེར། ཀུན་བཟང་གིས་ཁོང་
དགོད་ཅིག་བྱས་ནས་རླངས་འཁོར་ལ་འདུག་མྱོང་མིན་གང་ཡིན་ཡང་ཁོ་མོ་ཚོའི་མིག་
ལམ་དུ་ཁྱད་པར་དེ་འདྲ་ཞིག་ཡོད་སོང་བ་རེད། ང་ལ་ནི་ཆུང་མ་མི་དགོས་ལ་ཆད་པའང་
སྟེར་རྒྱུ་མེད། ངོ་མ་བཤད་ན་ང་ཚོས་རྒྱུགས་ཀྱི་ཆེད་དུ་རྒྱུགས་ལེན་པ་འདི་མི་འོས་པའི་
ཁར། རྒྱུགས་ཤོག་ལ་ལྟ་ཚུལ་འདི་ཡང་ནོར་འཁྲུལ་ཞིག་རེད”ཟེར་ནས་ལྷ་མགོན་ལ་
བལྟས་བྱུང་།
ལྷ་མགོན་གྱིས་སྐད་ཆ་དེ་རང་ཉིད་ལ་དམིགས་ཀྱིན་ཡོད་པ་རྟོགས་པས་ངོ་མདངས་
དམར་པོར་འགྱུར་ཙམ་དང་བཅས་དགོད་བཞིན་དུ་ནོར་འཁྲུལ་ཡིན་དོན་ཅི་རེད། ངས་
ཁྱོད་ཀྱི་བསམ་འཆར་ལ་ཉན་ཆོག”ཟེར་བས། ང་ཚོ་ཚང་མས་ཀུན་བཟང་ལ་བལྟས་ཏེ་
8O



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
(34
ང
སྒྲི
ལེགས་བཤད་ཅི་འདྲ་ཞིག་སྐྱུག”འོང་བར་བསྒུགས་ནས་བསྡད། ཀུན་བཟང་གིས་ཐེ་
ཚོམ་མེད་པའི་ངང་ལྷ་མགོན་ལ་བལྟས་ཏེ་ལོ་རིམ་མཐོ་གྲས་ཀྱི་བོད་ཡིག་གམ་སྐད་ཡིག་
རྒྱུགས་ཤོག་ལ་བལྟ་དུས། རྩིས་རིག་གི་སྤྱི་འགྲོས་ལྟར་དགེ་རྒན་ཞིག་ལ་རྩིས་གཞི་བརྩི་
རུ་བཅུག་སྟེ་དེ་ཚད་གཞིར་བཟུང་ནས་འགྲིག་མིན་གྱི་རྟགས་རྒྱག་པ་ནི་མི་འགྲིག རྒྱུ་
མཚན་ནི་བོད་ཡིག་ལ་མཚོན་ན་སློབ་མའི་དྲི་བ་གང་ཡིན་པ་དེའི་ལན་གྱི་ནང་དོན་
འཁྱོངས་ཡོད་ཚེ། མཚོན་སྟངས་ཐད་ཀར་རང་ཉིད་ཀྱི་སྐད་ཆས་བྲིས་ཀྱང་ཆོག་པ་རེད།
ཆོག་པ་ཙམ་མ་ཟད་དངོས་གནས་སློབ་མས་ནང་དོན་རྟོགས་ཡོད་པ་མཚོན་ཐུབ། དེ་སྔོན་
ལྟར་ངེས་པར་དུ་སློབ་ཁྲིད་དཔྱད་གཞིའི་སྟེང་གི་ཚིག་ཇི་བཞིན་དུ་འབྲི་དགོས་པའི་རེ་བ་
བཏོན་ན། སློབ་མ་ཚོའི་བསམ་གཞིག་གི་ནུས་པར་བཀག་རྒྱ་བཟོས་པ་མ་རེད་དམ། ངས་
ན་ནིང་ཡང་དེ་ལྟར་བཤད་མྱོང”ཟེར།
གཞུང་ལས་ཁང་གི་ནང་ཁུ་སིམ་མེར་གྱུར་སོང་། ངས་ཀུན་བཟང་གི་སྐད་ཆར་
གནས་ལུགས་འདུག་སྙམ་ཡང་སྐད་ཆ་མ་བཤད་པར་ལྷ་མགོན་ལ་བལྟ་དུས། ཁོས་ཀྱང་
གནས་ལུགས་འདུག་སྙམ་པ་ལྟར་འདང་རྒྱག་གིན་འདུག དབང་སྐྱིད་ཀྱིས་ལག་ཏུ་དཔེ་
ཆ་ཞིག་ཕར་སློག་ཚུར་སློག་བྱེད་པ་ལས་སྐད་ཆ་ཡིན་མིན་ཅི་ཡང་བཤད་མ་སོང་།
བར་དེར་སྒྲོལ་འཚོས་ཀུན་བཟང་ལ་དགག་པ་རྒྱག་པའི་ཚུལ་གྱིས་”ངས་བལྟས་
ན་སློབ་གྲྭར་ཡང་ཁག་མི་འདུག རྒྱུགས་ཤོག་ལ་ལྟ་མཁན་ལ་ལ་ལོ་རིམ་དམའ་གྲས་ལ་
འཁྲིད་མཁན་ཡིན་པས། དགེ་རྒན་གྱི་དྲིས་ལན་ལ་མ་བལྟས་ཚེ་འགྲིག་མིན་ག་ལ་རྟོགས།
ད་དུང་རྒྱུགས་ཤོག་དེ་འདྲ་མང་བོར་བལྟ་དགོས་པས། རེ་རེ་བཞིན་ནང་དོན་ལ་བལྟས་
ནས་འདུག་ཁོམ་ག་ལ་ཡོད། དེ་ལའང་འདང་རྒྱག་དགོས་པ་རེད”ཟེར་བཞིན་ཡར་ལངས་
ཏེ་ཇ་ཕོར་དུ་ཆུ་ཁོལ་ཞིག་བསྣན་སོང་།
ཀུན་བཟང་འཚིག་པ་ཟོས་ཏེ''ཁྱོད་ཀྱི་སྐད་ཆར་གནས་ལུགས་མི་འདུག་”ཅེས་བཤད་
31



གཡུ་དྲུག་དཀར་དཔེ་ཚོགས།
རྗེས། སྐད་ཆ་མང་པོ་བཤད་མི་འདོད་པའི་ཚུལ་དུ་སྐེ་གཅུས་ཏེ་བསྡད་བྱུང་། དབང་སྐྱིད་
དགོད་ཙམ་དང་བཅས་སྔར་ལྟར་དཔེ་ཆ་སློག་བཞིན་ང་ཀུན་བཟང་གི་ལྟ་ཚུལ་དེར་འཐད་
པ་ཡིན། རྒྱུགས་ལེན་ན་སློབ་མའི་ཆུ་ཚད་གསལ་བོར་ཤེས་དགོས་པ་ལས། རྒྱུགས་ཤོག་ལ་
ལྟ་མཁན་དགེ་རྒན་གྱི་ཆུ་ཚད་ལ་གུ་ཡངས་བྱས་ན་ག་ལ་འགྲིག ཡང་གཅིག་བཤད་ན་
རྒྱུགས་ལ་ལྟ་ན་ནང་དོན་ལ་མི་ལྟ་བར་གང་ལ་ལྟའམ། ལྷ་མགོན། ཁྱོད་ཀྱིས་བལྟས་ན་དེ་
འདྲ་ཨེ་རེད་ཟེར་བས། ངས་མོའི་སྐད་ཆ་དེ་སྒྲོལ་འཚོ་ལ་གནོད་ཐལ་ཆེ་སོང་སྙམ་པས་
ལྐོག་ཏུ་སྒྲོལ་འཚོའི་ངོ་མདངས་ལ་བལྟ་དགོས་བྱུང་། །
ལྷ་མགོན་གྱིས་མགོ་ལྡེམ་ཙམ་གྱིས་ཀུན་བཟང་ལ་ལྟ་བཞིན“ཁྱོད་ཀྱི་བསམ་འཆར་དེ་
བཤད་པ་འགྲིག ངས་ཀྱང་སློབ་གཙོར་དེ་དོན་ཞུ་ཆོག འདི་ནི་དགེ་རྒན་གྱི་ཆད་དངུལ་
ལ་མི་མཐུན་པར་མ་ཟད་ སློབ་མ་ཚོའི་གྲུབ་འབྲས་ཀྱང་རྩིས་མེད་དུ་བཏང་བ་རེད་”ཟེར་
བས། སྒྲོལ་འཚོས་ནི་ལྷ་མགོན་གྱིས་རང་ཉིད་ལ་སྙད་རྐོ་བཞིན་འདུག་སྙམ་པ་ལྟར་ངོ་
མདངས་ཤོར་ཏེ་ཡུན་རིང་བོར་ལྷ་མགོན་གྱི་རྣམ་འགྱུར་ལ་ཅེར་ནས་བསྡད་བྱུང་།
ཀུན་བཟང་གིས་ང་ལ་བལྟས་ཏེ་ངས་ཅི་ཡང་མ་བཤད་པར་ཟུར་ཟའི་ཚུལ་དུ་གང་
ལྟར་ཡང་ཁ་ལ་ཕུད་ན་སྨན་དང་ཁོག་ལ་བཅངས་ན་དུག་ཡིན་ཟེར་བ་ཡིན་པས། ངས་
ནི་བསམ་འཆར་ངོ་ལ་བལྟས་ཏེ་དྲང་མོར་བཤད་པ་ཡིན”ཞེས་བཤད་རྗེས་ཡར་ལངས་
ནས་སྒོ་ཕྱིར་བུད་སོང་། ཁོ་ནི་སྐད་ཆ་གནས་ལུགས་ཅན་བཤད་མཁན་ཞིག་ཡིན་པ་ལས་
བྱ་བ་གནས་ལུགས་ལྟར་སྒྲུབ་མཁན་ཞིག་མིན་པ་ཚང་མའི་སེམས་ལ་གསལ་བས། ངས་
དགོད་ཙམ་བྱས་པ་ལས་བཟང་ངན་གྱི་གཏམ་ཅི་ཡང་མ་བཤད།
དབང་སྐྱིད་ཀྱིས་ང་ལ་ལྟ་བཞིན་ངས་ཤ་བཙོས་ཡོད་པས་ཉིན་གུང་ཁྱོད་གཉིས་ངའི་
སར་དྲོས་ཇ་འཐུང་དུ་ཤོག་ཟེར་ཞིང༌། སླར་ཡང་ལྷ་མགོན་ལ་བལྟ་ཙམ་བྱས་ནས་སྒོར་
བུད་སོང་། སྒྲོལ་འཚོས་ད་དུང་ཡང་ལྷ་མགོན་གྱི་རྣམ་འགྱུར་ལ་ཅེར་ནས་འདུག



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
བྲི
སྒྲི
ལྔ་པ།
མཇུག་རྒྱུགས་ལེན་པའི་ཉིན་དེར། འཛིན་གྲྭའི་གཙོ་སྐྱོང་པ་དག་གིས་སྔ་མོ་ནས་
སློབ་མ་རྣམས་ལ་སྐུལ་སློང་བྱས་ཏེ། ཅོག་ཙེ་དང་འདུག་སྟེགས་ཚང་མ་སློབ་ཁང་ལས་
ཕྱུང་སྟེ་མདུན་ཕྱོགས་ཀྱི་རྩལ་སྦྱོང་ཐང་དུ་བསྐྱལ་ནས་ཤར་མར་བསྒྲིག་དགོས་པས། རེ་
ཞིག་ཙམ་ལ་སློབ་གྲྭའི་ནང་དུ་ཟིང་ལོང་གི་རྣམ་པས་ཁེངས། སློབ་མ་ཚོའི་ཅ་ཅོའི་འུར་
ལོང་དང་ཅོག་ཙེ་དང་འདུག་སྟེགས་ཀྱི་ཁྲོག་སྒྲ། དགེ་རྒན་ཚོས་བཀོད་སྒྲིག་བྱེད་པའི་
སྐད་སྒྲ་བཅས་ཀྱིས་འཕེལ་བའི་བཟང་སྒང་ལ་བསླེབས་པའི་མཉམ་སྒྲོག་རོལ་དབྱངས་
ཤིག་གྲུབ་འདུག སྡེ་བ་སོ་སོའི་དགེ་རྒན་སྐོར་ཞིག་འདི་གར་རྒྱུགས་ལེན་དུ་ཡོང་དགོས་
ལ། འདི་གའི་དགེ་རྒན་འགའ་སྡེ་བ་སོ་སོར་རྒྱུགས་ལེན་དུ་བུད་སོང་བས། ང་ཡང་དགེ་
རྒན་དག་གི་ཚབ་ཏུ་རྗེས་ཤུལ་གྱི་བྱ་བ་འདི་སྒྲུབ་མཁན་ཡིན་པ་སྨོས་ཅི་དགོས། ཡིན་
ནའང་འདི་གའི་སློབ་མ་དག་ལོ་ན་ཅུང་ཆེ་བས་ལས་ཀ་དེ་བཀོད་སྒྲིག་བྱེད་པར་ཇ་ཡུན་
ཙམ་གྱི་དུས་ཚོད་མ་གཏོགས་མི་དགོས། བཀོད་སྒྲིག་བྱས་རྗེས་ངའི་སེམས་སུ་དེ་རིང་
དགེ་རྒན་དག་ལ་བྱ་བ་གཞན་མེད་པས། དབང་སྐྱིད་བོས་ཏེ་གང་ཞིག་ཏུ་སོང་ནས་ཉི་མ་
བསྐྱལ་ཐབས་བྱ་སྙམ་ནས་ཐད་ཀར་གཞུང་ལས་ཁང་དུ་ཕྱིན་པ་ཡིན། གཞུང་ལས་ཁང་གི་
སྒོ་འགྲམ་དུ་བསླེབས་འཕྲལ་ནང་རོལ་ཏུ་སློབ་གཙོ་རྣམ་རྒྱལ་གྱིས་སུ་ཞིག་ལ་སྐད་དྲག་
པོས་བཀའ་བཀྱོན་གནང་གིན་ཡོད་པ་ཐོས་པས། ཡང་སྙིང་དོན་དག་ཅི་ཞིག་བྱུང་སོང་བ་
ཡིན་ནམ་སྙམ་སྟེ་དལ་བུར་ནང་དུ་སོང་བ་ལ། སློབ་གཙོ་རྣམ་རྒྱལ་ལྕགས་ཐབ་ཀྱི་གན་
དུ་བསྡད་ཡོད་ཅིང་། འཁྲིས་སུ་ལྷ་མགོན་མ་གཏོགས་མི་གཅིག་ཀྱང་མི་འདུག ལྷ་མགོན་
ནི་འགྲམ་གྱི་འདུག་སྟེགས་ཤིག་གི་སྟེང་དུ་བསྡད་ནས་ཉེས་སྐྱོན་ཅི་ཞིག་ཁས་ལེན་པ་
ལྟར་མགོ་བོ་དུད་ནས་འདུག ང་ནང་དུ་ཐོན་པ་མཐོང་འཕྲལ་སློབ་གཙོ་རྣམ་རྒྱལ་གྱིས་
8



གཡུ་དྲུག་དཀར་དཔེ་ཚོགས།
ཐབས་མཁས་པོའི་ངང་སྐད་ཆ་མང་པོ་མི་བཤད་ལ། ངོ་མདངས་ནག་པོས་ཧ་ཅང་གཟབ་
ནན་ངང“དོན་དག་ཧ་ཅང་ཚབས་ཆེན་རེད། ད་བར་དུ་དོན་དག་འདི་འདྲ་ཞིག་སློབ་གྲྭའི་
ནང་བྱུང་མ་མྱོང་། རང་ཉིད་ཀྱིས་འདང་ཞིབ་མོར་བརྒྱབ་རྗེས། གནས་ཚུལ་ངོ་མ་ཅི་འདྲ་
ཡིན་པ་ཡི་གེར་བཀོད་དེ་ངའི་སར་ཁྱེར་ཤོག་”ཅེས་བཤད་འཕྲལ། དེའི་མུར་ཧར་རྒྱག་གིས་
ཡར་ལངས་ཏེ་ཕྱི་རོལ་ཏུ་བུད་སོང་། །
སློབ་གཙོ་སོང་བའི་རྗེས་སུ། ང་ལྷ་མགོན་གྱི་གན་དུ་སོང་ནས་སྐད་དམའ་མོས“དོན་
དག་ཅི་ཞིག་བྱུང་ངམ”ཞེས་དྲིས་པ་ན། ཁོས་གཞི་ནས་དངན་པ་ཞིག་འཐེན་ཏེད་ངོ་མ་
བཤད་སྲོལ་མེད ། མདང་དགོང་ཆང་བདུད་ཀྱིས་བརླམས་ཏེ་འཇུག་ལྡོག་གི་གནས་སུ་
ལོག་པར་ཞུགས་འདུག”ཟེར་བ་དང་། སླར་ཡང་མིག་གིས་ས་ལྟ་དང་ངོ་ཐུར་ལུགས་བྱས་
ནས་ཅུང་ཙམ་ལ་འདང་ཞིག་བརྒྱབ་རྗེས་སྐད་ཆ་དྲང་བོར་བཤད་བྱུང༌།
མ་གཞིར་མདང་དགོང་ཁོས་ཕྱི་རོལ་ཏུ་ཆང་འཐུངས་ཏེ་ར་རོ་བར་གྱུར་རྗེས་ནམ་
གུང་ཙམ་ལ་ཕྱིར་ལོག་པ་ཡིན་འདུག་ཅིང་། ཕྱིར་བསླེབས་ནས་ཀྱང་ཐད་ཀར་རང་ཉིད་
ཀྱི་མལ་ཁང་དུ་མ་སོང་བར་སྒྲོལ་འཚོའི་ཁང་བར་སོང་ནས་ཆང་སྐྱོན་བྱས་པ་སྟེ། མོ་ནི་
དབང་སྐྱིད་ལ་མི་འགྲན་ཚུལ་དང་དབང་སྐྱིད་ཧ་ཅང་བཟང་ཚུལ་སོགས་གང་བྱུང་དུ་ལབ་
པས། སྒྲོལ་འཚོའི་བསམ་པར་དབང་སྐྱིད་ཀྱིས་ཁོ་ལ་ཆང་བླུད་དེ་ངན་སྐུལ་སྣ་ཚོགས་བྱས་
པ་ཡིནའདུག་སྙམ་པས། ཁོང་ཁྲོ་དང་བཅས་དབང་སྐྱིད་ཀྱི་མལ་ཁང་དུ་སོང་སྟེ་སྐྲ་འཛིང་
བྱས་པར་མ་ཟད། ད་དུང་ནངས་སྔ་མོར་སློབ་གཙོ་རྣམ་རྒྱལ་གྱི་གན་དུ་སོང་ནས་གཏུག་
བཤེར་བྱས་པ་ཡིན་འདུག ཁོས་བཤད་པ་ལྟར་ན་དབང་སྐྱིད་ནི་གཞུང་ལས་ཁང་དུ་མ་
ཡོང་བར་ད་དུང་མལ་ཁང་དུ་ཉལ་ནས་བསྡད་ཡོད་ཚོད་རེད་ཟེར་བས། ང་ནི་ཅུང་ཚབ་
ཚུབ་དུ་གྱུར་སོང་། ལྷ་མགོན་གྱིས་སླར་ཡང་མགོ་འཕྲེད་དུ་གཡུག་བཞིན་དབང་སྐྱིད་
ལ་མ་ཉེས་ཁ་གཡོག་ཐེབས་པ་ཡིན་པས། ཁྱོད་སོང་སྟེ་མོའི་ད་ལྟའི་གནས་ཚུལ་ལ་ཞིབ་
R7]



རྒྱ
GN
སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས་
རྟོག་ཅིག་བྱེད་རོགས། ཡིད་མཚོ་འཁྱོམས་ཤིང་ངོ་སྤྲིན་འཁྲིགས་པ་ཚབས་མི་ཆེ་ན་ཁ་ཏ་
རེ་བྱས་ཏེ་གཞུང་ལས་ཁང་དུ་ཁྲིད་ཡོང་བར་འཚལ”ཟེར། །
དབང་སྐྱིད་དང་སྒྲོལ་འཚོ་གཉིས་ཀྱི་མལ་ཁང་བར་དུ་སློབ་གྲྭའི་མཛོད་ཁང་གྱན་
གསུམ་གྱིས་ཆོད་ཡོད་པ་མ་གཏོགས་ཁྱིམ་མཚེས་དང་འདྲ་བ་རེད། ང་སོང་དུས་དབང་
སྐྱིད་ནི་མལ་ཁང་དུ་ཉལ་མེད་པར་མལ་ཁྲི་འདུག་སྟེགས་བྱས་ནས་ཡོད་ཅིང་། ཁ་ངོའང་
སྔ་མོ་ནས་བཀྲུས་ཟིན་པས་ལྷ་མགོན་གྱིས་བཤད་པ་ལྟ་བུའི་ཚབས་ཆེན་ཞིག་མི་འདུག
མོའི་རྣམ་འགྱུར་ལ་བལྟས་ན་སྐྲ་འཛིང་བྱས་པའི་རྗེས་ཤུལ་ཙམ་ཡང་མཐོང་མི་ཐུབ། མོས་
ང་མཐོང་འཕྲལ་མྱུར་མོར་ཡར་ལངས་ཏེ་གདོང་ལ་འཛུམ་ཞིག་ལངས་བཞིན་ཚུར་ཡོང་
ནས་མལ་ཁྲིའི་ཁ་གདང་ལ་འདུག་དུ་བཅུག་ཅིང་། ཇ་ཤེལ་ཕོར་གང་བླུགས་ནས་མདུན་
དུ་འཇོག་དུས། ངས་གཞི་ནས་མོའི་ཇ་སྟེགས་ཀྱི་སུག་པ་གཅིག་བཅག་འདུག་པ་མཐོང་
བས་དེ་ཡང་སྒྲོལ་འཚོའི་བྱས་རྗེས་ཡིན་རྒྱུ་རེད་སྙམ་བྱུང་།།
མོ་ངའི་གན་དུ་བསྡད་ཅིང་ལས་ཀ་ཅི་ཡང་མེད་པ་ལྟར་ལག་པ་ཕུར་ཕུར་ཙམ་བྱས་
རྗེས། གློ་བུར་དུ་ཡིད་ལ་ཅི་ཞིག་དྲན་པ་ལྟར”ཁྱོད… ...ཁྱོད་གཞི་རིམ་ལ་རྒྱུགས་ལེན་དུ་
འགྲོ་མ་དགོས་སམ”ཟེར་བཞིན་ང་ལ་བལྟས་བྱུང་། སྐབས་དེའི་མོའི་མིག་མདངས་ནི་ཅི་
འདྲའི་དྭངས་ཤིང་ལྷད་མེད་པ་དང་། ཅི་འདྲའི་མཛེས་ཤིང་ཡིད་དུ་འོང་བ་ཞིག་རེད་ཨང་།
ལས་བཟང་དེ་འགྲོ་མ་དགོས”ངས་རང་སེམས་ཀྱི་བརྩེ་དུངས་གནོན་ཅི་ཐུབ་དང་
བཅས་བཙན་ཚུགས་ཀྱིས་དགོད་ཙམ་བྱས་རྗེས“དགུན་ཁར་སྦག་སྦག་འཁོར་ལོར་ཞོན་ཏེ་
སོང་ན་ངོ་མ་གྲང་ངར་མི་བཟོད”ཅེས་བཤད། །
“ད་ལྟའི་བྱ་བ་འདི་འདྲ་ཞིག་རེད་སྐབས་དེར་མོས་རང་དབང་མེད་པར་དངན་པ་
ཞིག་ཕྱུང་ནས”བྱ་བ་ལས་ནའང་སྙིང་བོ་ཅི་ཡང་མི་འདུག”ཟེར་བཞིན་མགོ་བོ་དུད་ནས་
བསྡད་བྱུང་།
85



གཡུ་དྲུག་དཀར་དཔེ་ཚོགས།
ངས་ཀྱང་ཀུ་རེའི་ཚུལ་དུ''དེ་འདྲ་རེད། ལན་རེར་འདང་བརྒྱབ་ན་འཇིག་རྟེན་
འདིར་སྙིང་བོ་ཡོད་པའི་བྱ་བ་གཅིག་ཀྱང་མི་འདུག དེ་ལས་ཆང་འཐུང་ནས་བསྡད་ན་
སེམས་ཁྲལ་ཅི་ཡང་མི་འདུག”ཅེས་བཤད་པ་ཡིན། །
མོ་བགད་བྱུང་། དགོད་འཛུམ་ནི་མ་གཞི་ནས་མཛེས་ཤིང་སྡུག་པ་ཞིག་ཡིན་ནའང་།
མོའི་དགོད་སྒྲ་དེས་ངའི་སེམས་ལ་རང་དབང་མེད་པའི་གཡོ་འགུལ་ཞིག་ཐེབས་སུ་བཅུག
མོས་དགོད་མཚམས་བཞག་སྟེ་ངོ་མ་སྐྱེས་པ་ཚོས་ཆང་འཐུང་ནའང་ཆོག་པ་རེད། ཡིན་
ནའང་བུད་མེད་ཚོར་ལས་རྒྱུ་ཅི་ཡང་མེད་པས། ང་ཕྱི་དྲོ་ཡུལ་དུ་འགྲོ་བསམས་པ་ཡིན་
མོད། གནང་བ་ཨེ་སྟེར་རམ”ཟེར། །
ང་ཅུང་ཐེ་ཚོམ་དུ་གྱུར་པ་དང་འབྲེལ་མོས་ཀུ་རེ་རྩེ་བ་ཡིན་ནམ་སྙམ་སྟེ་འོ་ན་ཁྱོད་
སྦྲག་སྲིད་འཛིན་གྲྭར་ཞུགས་རྒྱུ་མིན་ནམ”ཞེས་དྲིས་པ་ཡིན། མོའི་གདོང་ལ་ཅི་མི་སྙམ་
པའི་ཉམས་ཤིག་ཤར་ནས“མི་འགའ་རེས་ཟུར་ཟ་བྱེད་ཀྱིན་འདུག་པས་ཞུགས་མི་འདོད་
ཟེར་ལ། དེར་མཐུད་ནས་ཡང་ཧ་ཅང་གཟབ་ནན་ངང”ངོ་མ་བཤད་ནའང་དེ་འདྲ་ཞིག་
རེད། ཟླ་འགར་ཁྲིད་དགོས་པའི་བསླབ་དེབ་དེ་ང་ཚོར་ཉིན་ལྔ་དྲུག་ཙམ་ལ་ཁྲིད་པས་
ཤེས་བྱ་ཅི་ཡང་འབྱོར་ཐུབ་རྒྱུ་མ་རེད”ཟེར།
མོས་སེམས་པ་ལྷང་ངེར་འབྱིན་འདོད་ཀྱིས་བཤད་པ་ཡིན་འདུག་པས། ངས་མྱུར་
མོར་ཁ་ཏའི་ཚུལ་དུ་”ད་ལྟ་ང་ཚོར་མཁོ་བ་ནི་འཛིན་ཡིག་སྟེ། འཛིན་ཡིག་ཡོད་ན་ཟླ་
ཕོགས་དང་ལས་ཐོབ་འཕར་བར་ཡང་ཕན་ཐོགས་ཆེ་བས། འདི་ནི་འཆོར་མི་རུང་བའི་
གོ་སྐབས་ཤིག་རེད”ཅེས་མོས་དེ་སྔོན་ང་ལ་བཤད་མྱོང་བའི་སྐད་ཆ་དེ་ཕྱིར་མོར་བཤད་པ་
ཡིན།
མོས་ཅུང་ཡིད་སུན་པའི་ཉམས་ཀྱིས་གནས་ལུགས་ནི་དེ་འདྲ་ཡིན་མོད། འོན་ཀྱང་
ལན་རེར་གནས་སྐབས་ལ་བལྟས་ནས་བསྒྱུར་དགོས་པའང་མང་དུ་འདུག”ཟེར་ནས་
_Q



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
འདང་བརྒྱབ་སྟེ་བསྡད་བྱུང་། ཕར་བལྟས་ན་མོའང་ད་དུང་ཐེ་ཚོམ་གྱི་གནས་སུ་ཡོད་
པ་འདྲ་བས། ངས་མུ་མཐུད་དུ་སྦྲག་ཁྲིད་འཛིན་གྲྭར་ཞུགས་དགོས་ཚུལ་དང་གོ་སྐབས་
ལེགས་པོ་ཡིན་ཚུལ་གྱི་རྟིང་སྐུལ་མང་ཙམ་བྱས་རྗེས་སྒོར་བུད་པ་ཡིན་ལ། མོས་ཀྱང་ང་
ཕྱི་སྒོའི་བར་དུ་སྐྱེལ་མ་བྱས་བྱུང་། གོ་སྐབས་དེར་བསྟུན་ནས་ངས་སྐད་དམའ་མོས་ལྷ་
མགོན་གྱིས་བཤད་པའི་གཞུང་ལས་ཁང་དུ་ཡོང་ན་བཟང་ཚུལ་གྱི་སྐད་དེ་བཤད་པ་ན།
མོས་འཛུམ་ཙམ་གྱིས་མགོ་ལྡེམ་ལྡེམ་ཞིག་བྱས་འཕྲལ་ཟུར་ན་གོ་རྒྱུ་ཡོད་པའི་གདངས་
ཀྱིས” ཁོས་སེམས་ཁུར་བྱས་པར་བཀའ་དྲིན་ཆེ་ཞེས་བཤད་རོགས”ཟེར། །
ལྷ་མགོན་ནི་སྔ་དྲོ་ཧྲིལ་བོར་གཞུང་ལས་ཁང་དུ་འཛུལ་ནས་ངོས་ཟིན་ཟབ་མོའི་
རང་སྐྱོན་མཚང་འབྱིན་གྱི་ཡི་གེ་རིང་བོ་དེ་འབྲི་བཞིན་འདུག་ལ། དགེ་རྒན་གཞན་དག་
སློབ་མ་ཚོར་རྒྱུགས་ལེན་ས་དང་ཅུང་རིང་བའི་ཉིན་ཁ་ཞིག་ཏུ་འདུས་ཏེ་རྒྱུགས་ཤོག་གི་
དཀའ་སླའི་ཐད་ཀྱི་ཁ་བརྡ་བྱེད་ཀྱིན་རང་རང་གི་སློབ་མ་ཚོར་རྒྱང་ལྟ་བྱས་འདུག སྒྲོལ་
འཚོ་ཡང་ཁོ་ཚོའི་གྲས་སུ་ཡོད་པས། ང་ཁོ་ཚོའི་གན་དུ་འགྲོ་འདོད་མ་བྱུང་བར་རང་ཉིད་
ཀྱི་མལ་ཁང་དུ་ཕྱིན་ཏེ་ངལ་གསོ་ཅུང་ཙམ་བྱས་རྗེས། སླར་ཡང་འབྲི་འཕྲོར་ལུས་པའི་
《འབྲོག་ཕྱོགས་ཀྱི་སློབ་གསོའི་དམིགས་འབེན་གསལ་བོ་མིན་པའི་སྐོར་གླེང་བ》ཞེས་
པའི་དཔྱད་གཏམ་དེའི་དོན་ཚན་ཕྱི་མ་དག་བྲིས་ཏེ་བསྡད་པ་ཡིན། བསམ་ཡུལ་ལས་
འདས་པ་ཞིག་ལ། ཕྱི་དྲོ་ང་གཞུང་ལས་ཁང་དུ་སོང་དུས་ཚང་མས་དབང་སྐྱིད་ཀྱིས་གནང་
བ་མ་ཞུས་པར་ཉིན་གུང་ཡུལ་ལ་བུད་སོང་ཟེར་གྱིན་འདུག་པས། ང་ཡིད་མ་ཆེས་པར་
མོའི་ཉལ་ཁང་གི་སྒོ་ཁར་བརྒྱུགས་ཏེ་བལྟས་པ་ན་སྒོ་ལ་ཟྭ་ཆེན་ཞིག་དཔྱངས་འདུག་པ་
མཐོང་། ང་ལ་ཡིད་སེམས་སྟོང་ངེར་སོང་བའི་ཕངས་སེམས་ཤིག་སྐྱེས་སོང་བ་དང་མཉམ་
དུ། ཕལ་ཆེར་སློབ་གྲྭའི་ནང་ཡོངས་རྫོགས་སྟོང་བར་གྱུར་ཟིན་པ་ལྟ་བུའི་སྣང་བ་ཞིག་
ཤར་བྱུང་། མོ་དངོས་གནས་ཡུལ་ལ་སོང་བ་ཡིན་ནམ། མོ་དངོས་གནས་གཞན་གྱི་ཟུར་ཟ་



གཡུ་དྲུག་དཀར་དཔེ་ཚོགས།
， ，，
，
་
：.
ལ་འཛེམས་ནས་ད་ཐེངས་ཀྱི་སྦྲག་ཁྲིད་འཛིན་གྲྭར་ཞུགས་རྩིས་མེད་པ་ཡིན་ནམ། མོས་
ནམ་རྒྱུན་རང་ཉིད་ཀྱིས་རེ་སྒུག་བྱེད་ཀྱིན་ཡོད་པའི་གོ་སྐབས་དེ་ལག་ལ་ཟིན་བཞིན་དུ་
ཡང་འཆོར་དུ་འཇུག་རྒྱུ་ཡིན་ནམ… འོན་ཀྱང་དོན་དག་གང་དང་ཅི་ལའང་མི་ཚང་
མས་བཟང་ཕྱོགས་ནས་འདང་རྒྱག་པ་བཞིན་དུ། ངས་ཀྱང་རང་སེམས་གསོ་བའི་ཚུལ་
དུ་ཕལ་ཆེར་མོ་ཡུལ་ལ་སོང་སྟེ་ཕ་མར་འཚམས་འདྲི་ལྟ་སྐོར་ཞིག་བྱས་རྗེས་སྦྲག་ཁྲིད་
འཛིན་གྲྭར་ཞུགས་པར་ཡོང་ངེས་སྙམ་སྟེ་བསྒུགས་ནས་སྡོད་པ་ལས་ཐབས་གཞན་མ་རྙེད།
ཕྱི་ཉིན། སློབ་མ་ཚང་མར་སྔ་མོ་ནས་གནང་བ་བཏང་བྱུང་བས་སློབ་གྲྭའི་ནང་སྟོང་
སང་ངེར་གྱུར་སོང་། ངོ་མ། ནམ་རྒྱུན་འུར་ལོང་བྱེད་པའི་སློབ་ཕྲུག་ཚོའི་སྤྲོ་སྣང་རེ་རེ་ནི་
སློབ་གྲྭའི་ཚེ་སྲོག་ཡིན་ཏེ། ཁོ་ཚོ་མེད་པ་ན་སློབ་གྲྭ་ནི་དངོས་གནས་ཉམས་ངན་ཚུགས་
ཤོར་ཞིག་ཏུ་གྱུར་འདུག་པའི་སྣང་བ་སྟེར། དེ་མ་ཟད་དེ་འདྲའི་འུར་ལོང་ལ་གོམས་པའི་
དགེ་རྒན་དག་གིས་ཀྱང་ཁོ་ཚོའི་སྤྲོ་སྣང་དང་ནར་སོན་བཞིན་པའི་ཁྲོད་ཚེ་སྲོག་གི་རྒྱུན་
བསྲིངས་པ་དང་མི་ཚེ་ཡི་དོན་སྙིང་འཚོལ་བ་ཡིན་པས། ཁོ་ཚོ་མེད་ན་ཚེ་སྲོག་གི་སྐྱེ་
སྟོབས་ཤོར་བ་དང་ཡང་ཅི་ལ་མི་འདྲ། བྱིས་པ་ཚང་མ་སོང་ཤུལ་དུ་ངའི་སེམས་པ་ཧ་ཅང་
མི་སྐྱིད་པར་གྱུར་པས། རང་ཉིད་གཅིག་པུ་གང་བྱུང་ངང་སློབ་གྲྭའི་ར་སྐོར་ནང་འཆམ་
འཆམ་ལ་ཕྱིན་པ་ཡིན། སློབ་མ་ཚོའི་ཉལ་ཁང་དང་སློབ་ཁང་གི་སྒོ་རུ་ཟྭ་ཆེན་རེ་བརྒྱབ་
འདུག་ཅིང་། མདུན་གྱི་རྩལ་སྦྱང་ཐང་ན་ཁ་གཏད་དུ་བསླངས་ཡོད་པའི་སྤོ་ལོའི་སྒྲོམ་
གཞི་གཉིས་ཀ་ནི། ལག་རྟེན་ཁེན་པའི་རྒན་རྒོན་རབས་ཆད་གཉིས་ཀྱིས་ཁ་བརྡ་བྱེད་
པ་ལྟར་ཧ་ཅང་སྐྱོ་ཉམས་ཤིག་མངོན་འདུག ཕྱི་རོལ་གྱི་ཁོར་ཡུག་ཡོད་ཚད་ནི་སྐྱ་ཐིང་
ཐིང་གི་དགུན་ལྗོངས་ཡིན་པས། ལྗང་མདོག་གི་དབྱར་ཁ་དང་འབྲས་ལྡན་གྱི་སྟོན་ཁ་
ནི་ཧ་ཅང་རྒྱང་རིང་བའི་འདས་སོང་ལ་གཏོགས་པ་རེད། སྐབས་དེར་ངའི་སེམས་ལ་རྒྱ་
ནག་གི་རྩོམ་པ་པོ་ལུའུ་ཡའོ་ཡི་ཚིག་ཅིག་དྲན་སོང་བ་འདི་ལྟ་སྟེ། “ས་གཞི་རྒས་མི་སྲིད།



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། ༼
དགུན་ཁ་ནི་མོའི་དབེན་འཇགས་ཀྱི་རྨི་ལམ་ཙམ་རེད། སང་ལོའི་དྲོད་འཇམ་གྱི་དཔྱིད་
རླུང་ཁྲོད་མོ་ཕྱིར་སད་ངེས་ཤིང་། རང་གི་མཛེས་སྡུག་ལྡན་པའི་ལང་ཚོའི་འཕྱོར་སྒེག་དེ་
སླར་ཡང་ངོམ་སྲིད”རེད་ལགས། ས་གཞི་རྒས་མི་སྲིད་ལ་སློབ་གྲྭའང་རྒས་མི་སྲིད། ནམ་
ཞིག་སྐྱེས་སྟོབས་ཀྱི་དཔལ་འབར་བའི་བྱིས་པ་དག་འུར་ལོང་ལོང་ངང་ཕྱིར་འདུས་དུས།
མོས་སླར་ཡང་རང་ཉིད་ཀྱི་ལང་ཚོའི་མཛེས་སྡུག་ངོམ་ངེས་ལ། ང་ཚོས་ཀྱང་མོའི་འཛུམ་
མདངས་ཁྲོད་རང་ཉིད་ཀྱི་མི་ཚེའི་རེ་སྙེག་འཚོལ་དགོས་པ་མ་ཡིན་ནམ། སྐབས་དེར་
ངའི་སེམས་ལ་ཡང་བསྐྱར་དབང་སྐྱིད་དྲན་བྱུང་།
ངས་ལྷ་མགོན་བཙལ་ཏེ་མོའི་སྐོར་ལ་ཆེད་དམིགས་ཀྱི་ཁ་བརྡ་ཞིག་བྱེད་སྙམ་ནས་
ཁོའི་ཉལ་ཁང་གི་ཕྱོགས་སུ་སོང་བ་ན། ལྷ་མགོན་ཡུལ་དུ་འགྲོ་སླད་ལྭ་བ་དག་བཀྲུས་ཏེ་
གྲ་སྒྲིག་བྱེད་བཞིན་པའི་སྒང་རེད། ཁོས་ང་བསླེབས་པ་མཐོང་འཕྲལ་བསམ་ཐོག་ཏུ་ཁེལ་
བ་ལྟར”ངས་ཀྱང་ལྭ་བ་བཀྲུས་རྗེས་ཁྱོད་འབོད་རྩིས་ཡོད། ད་ནི་བཀྲུས་ཟིན་པས་ཁྱོད་
ནང་ལ་སོང་དང་ང་མྱུར་དུ་ཡོང”ཟེར་བཞིན་མྱུར་མོར་ཆེས་མཇུག་ཏུ་ལྷག་པའི་ལྭ་བ་དེ་
ཆུ་བཤལ་བྱས་སོང་།
ང་ཁོའི་ཁང་བར་སོང་བ་ན་མེ་བུས་ཏེ་དྲོད་ལམ་ལམ་བྱེད་ལ། ལྕགས་ཐབ་ཏུ་བསྐྱོན་
པའི་བ་མའི་ནང་དུ་ཅི་ཞིག་ལྷོག་ལྷོག་ཏུ་གདུ་བཞིན་ཡོད་ཅིང་། ཤ་དྲི་ཞིམ་པོ་ཞིག་ཁ་
རླངས་བརྒྱུད་ནས་སྣ་ལམ་དུ་འཐུལ་འོང་། ང་འགྲམ་གྱི་འདུག་སྟེགས་སུ་བསྡད་དེ་ཤོག་
དུད་རྐང་གཅིག་ལ་མེ་བསྒྲོན་དུས་ལྷ་མགོན་ཡང་ནང་དུ་བསླེབས་སོང་། གདོང་ལ་
འཛུམ་ཞིག་ལངས་ནས་ལག་པ་འབྱིད་བཞིན༌དེ་རིང་ངས་དགུན་ཤ་ཉོས་པ་ཡིན་པས་
ངེད་གཉིས་ཁ་སྐྱིད་ལ་རོལ་ཆོག”ཟེར།
ངས་ཀྱང་ཀུ་རེའི་ཚུལ་དུ་ཁྱོད་ལ་དགུན་ཤ་མང་དྲགས་ཏེ་ཆག་སྒོ་སློང་ཉེན་ཆེ''
ཞེས་བཤད་པ་ན། ཁོས་ངའི་སྐད་ཆའི་ཧ་གོ་སྟེ་དགོད་བཞིན་དུ"ང་སྐྱོན་ངོས་ལེན་གྱི་ཡི་
89



གཡུ་དྲུག་དཀར་དཔེ་ཚོགས།
གེ་འབྲི་རྒྱུར་མཁས་པས་ཆག་སྒོ་སློང་རྒྱུར་ཅི་ལ་སྐྲག”ཟེར་བཞིན་སྡེར་ལེབ་ཅིག་གི་ནང་
ཤ་ལེན་མགོ་བརྩམས།
ཤ་ཚོན་པོ་འགྲང་ཐག་ཆོད་པ་ཞིག་ཟོས་རྗེས། ལྷ་མགོན་གྱིས་སླར་ཡང་ཕུག་གི་དཔེ་
སྒྲོམ་འགབ་ནས”ཧུའུ་ཀྲུའུ་རྟགས་ཅན་གྱི་ཆང་སྤུས་ལེགས་ཤིག་བླངས་ཏེ་ཁ་འབྱེད་ཞོར་
དུ“ཆང་འདི་ཁེ་དགོང་མོ་ཡུལ་གཙོས་བྱིན་པ་ཡིན། དཔོན་པོ་འདི་དག་ལ་ཆང་འབུལ་
མཁན་མང་བས་ངས་ཀྱང་མི་དགོས་ཟེར་དོན་མི་འདུག ངོ་ལྤགས་མཐུག་པས་ཁྱེར་ཡོང་
བ་ཡིན”ཟེར།
”འོན་ཀྱང་ལམ་ནས་ཆག་སྐྱོན་མ་བྱུང་བ་ནི་ངེད་གཉིས་ཁ་བསོད་ཆེ་བའི་རྟགས་
རེད།" ངས་དེ་ལྟར་བཤད་ཅིང་སེམས་ལ་ཁོ་དེ་འདྲ་བཟི་མེད་པས་སྒྲོལ་འཚོ་ལ་ཆང་སྐྱོན་
བྱེད་དོན་ཅི་ཡིན་ནམ་སྙམ།
ངེད་གཉིས་ཀྱིས་ཆང་ཀོང་བུ་གསུམ་རེ་འཐུངས་ཏེ་ཅུང་ཙམ་འགོར་རྗེས། ངས་སླར་
ཡང་ལྷ་མགོན་ལ“ཁྱོད་ཀྱིས་དབང་སྐྱིད་ཡུལ་ལ་འགྲོ་དོན་ཅི་ཡིན་པ་ཨེ་ཤེས”ཞེས་དྲིས།
དྲི་བ་དེ་ཁོའི་སྙིང་ཐོག་ཏུ་ཁེལ་བ་ལྟར་དེའི་མུར་ཉམས་མི་དགའ་བ་ངོ་ནས་འཕྱུར་
ཏེ་བྱུང་བ་དང་། བསྟུད་མར་ཆང་ཀོང་བུ་གཉིས་སྒོག་སྒོག་ཏུ་འཐུངས་རྗེས་ཅེ་རེར་ང་ལ་
བལྟས་ཏེ”ངོ་མ་གནས་ལུགས་མི་འདུག དགོང་མོ་དེའི་སྐྱོན་ཆ་ཚང་མ་སྒྲོལ་འཚོ་ལ་ཡོད་
མོད། ཡིན་ནའང་སློབ་གཙོས་དཀར་ནག་གི་དབྱེ་བ་མི་འབྱེད་པར་དོན་མེད་དུ་དབང་
སྐྱིད་ལ་སྐྱོན་བརྗོད་བྱས་ཏེ། ཁྱོད་འདུག་མི་འདོད་ན་སོང་ཆོག་ཅེས་བཤད་སྐད། ཕལ་
ཆེར་མོས་སློབ་གཙོའི་ངོ་སྤྲོད་དེ་དང་ལེན་མ་བྱས་པ་ཡིན་པ་འདྲ། དེ་འདྲ་ཡིན་ནའང་དེ་
ནི་མོའི་དབང་ཆ་རེད། ..…… ཨེ། འདི་ནི་མགོ་ཁྲིད་པ་ཞིག་གི་སྤྱོད་སྟངས་ཨེ་རེད”ཟེར་
ནས་མགོ་བོ་འཕྲེད་དུ་གཡུག་གཡུག་བྱེད་བཞིན་བསྡད།
“འོ་ན་མོ་ཡུལ་ལ་འགྲོ་དོན་ཡང་དེ་ཡིན་ནམ།
9C



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
།
''ཕལ་ཆེར་ཡིན་རྒྱུ་རེད། །
ངའི་སེམས་པ་ཧ་ཅང་འཁྲུགས་པོར་གྱུར་ཏེའོ་ན་མོ་ད་ཐེངས་ཀྱི་སྦྲག་ཁྲིད་འཛིན་
གྲྭར་ཡང་ཞུགས་རྒྱུ་མིན་པ་ཨེ་ཡིན་ནམ”ཞེས་དྲིས། །
“ངས་ཀྱང་མི་ཤེས།” ལྷ་མགོན་གྱིས་ཅུང་ཙམ་ལ་འདང་ཞིག་བརྒྱབ་རྗེས། མུ་མཐུད་
དུ“སྤྱིར་ན་མོ་ཡང་དེའི་མུར་ཡུལ་ལ་འགྲོ་དོན་མི་འདུག བུད་མེད་དག་ནི་འདི་འདྲ་
ཞིག་རེད། སྐད་ཅིག་རང་གི་ཁོང་ཁྲོས་གོ་སྐབས་བཟང་བོ་འཆོར་དུ་བཅུག་སྟེ། རང་ཉིད་
ཀྱི་དོན་ཆེན་བརླགས་འགྲོ་བ་མི་ཤེས། རྗེས་སུ་འགྱོད་པ་སྐྱེས་དུས་འཕྱིས་པ་ཡིན་པས།
མོའང་དེ་ལས་མ་འདས”ཟེར །
ངེད་གཉིས་ཀྱིས་མུ་མཐུད་དུ་དབང་སྐྱིད་ཀྱི་སྐོར་ཁ་བརྡ་མ་བྱས།
དེའི་རྒྱུ་མཚན་ཅི་ཡིན་པ་ཚང་མས་ཀྱང་རྟོགས་སྲིད་དེ། དབང་སྐྱིད་ནི་སྔོན་ཆད་
ལྷ་མགོན་གྱི་དགའ་གྲོགས་ཡིན་ནའང་། ད་ལྟ་ཁོ་གཉིས་རང་གྱེས་སུ་གྱུར་ཡོད་པ་རེད།
ཐེངས་དེར་ངེད་གཉིས་ཀྱིས་པལ་ཆེར་ཉིན་གང་བོར་ཆང་འཐུང་ནས་བསྡད་པ་ཡིན།
དྲུག་པ།
ལྷ་མགོན་ཡུལ་ལ་བུད་སོང་། ཐེངས་འདིའི་སྦྲག་ཁྲིད་འཛིན་གྲྭར་ཞུགས་མི་དགོས་
པའི་དགེ་རྒན་དག་ཀྱང་འཕྲོ་རིམ་འཕྲོར་རང་ཡུལ་ལ་བུད་སོང་། སྤྱིར་ངའང་སློབ་གྲྭ་ནས་
འདུག་དོན་གཞན་མེད་པས་རང་ཡུལ་དུ་བུད་སོང་ན་ཆོག་མོད། ང་འགྲོ་འདོད་མ་བྱུང་ལ།
འདི་གར་ཉིན་འགར་བསྡད་དེ་དབང་སྐྱིད་ཕྱིར་ཡོང་བར་སྒུག་ན་འདོད་པར་མ་ཟད། མོ་
དངོས་སུ་སྦྲག་ཁྲིད་འཛིན་གྲྭར་ཞུགས་པ་མཐོང་ན་འདོད། ལན་རེར་རང་གིས་རང་ལ་
9z



གཡུ་དྲུག་དཀར་དཔེ་ཚོགས།
མོ་སྦྲག་ཁྲིད་འཛིན་གྲྭར་ཞུགས་མིན་དེ་ཁྱོད་ལ་འབྲེལ་བ་ཅི་ཡོད་ཅེས་དྲི་བ་རེ་བཏོན་ན།
རང་ཉིད་ཀྱིས་ཀྱང་བཤད་མི་ཤེས་པར་འདུག
ཉིན་གཉིས་འགོར་སོང་། ཡིན་ནའང་དབང་སྐྱིད་ཀྱི་གྲིབ་མ་ཙམ་ཡང་མཐོང་རྒྱུ་མ་
བྱུང་ལ། ཐ་ན་མཐོ་རིམ་ཆེད་སྦྱོང་སྦྲག་ཁྲིད་འཛིན་གྲྭར་ཞུགས་པའི་དགེ་རྒན་དག་སློབ་
གྲྭའི་ནང་དུ་ཡོང་སྟེ་མིང་ཐོ་འགོད་ཀྱིན་འདུག་ཀྱང་མོས་ཁ་པར་ཙམ་ཡང་མ་ཡོང་བས།
ངའི་རེ་བ་ཆད་པར་གྱུར་ཅིང་ལན་རེར་མོའི་སྟེང་དུ་འཚིག་པ་ཟོས་འོངས། ཁ་ནས་ཚར་
རྒྱུ་མེད་པའི”ཅིའི་ཕྱིར། ཅིའི་ཕྱིར།... མང་བོ་ཞིག་ཡང་དང་ཡང་དུ་ཟློ་བཞིན་ཡུན་
རིང་བོ་ཞིག་ལ་ཅི་ཞིག་བྱེད་དགོས་པའང་མི་ཤེས་པར་ཕྱི་རོལ་ནས་ཕར་འགྲོ་ཚུར་འོང་
བྱས་ཏེ་བསྡད་རྗེས། དལ་དལ་ངང་རང་ཉིད་ཀྱི་མལ་ཁང་དུ་སོང་སྟེ་ཕྱི་ཉིན་རང་ཡུལ་ལ་
འགྲོ་བར་གྲ་སྒྲིག་བྱས་པ་ཡིན། སྐབས་དེའི་ངའི་སེམས་ཀྱི་འགལ་འདུ་དང་ཞེ་སྡང་ནི་
ང་རང་ཉིད་ཀྱིས་མ་གཏོགས་ཤེས་མི་སྲིད། ངོ་མ་བཤད་ན་ད་བར་དུ་ང་མོའི་སྟེང་དུ་འདི་
འདྲའི་འཚིག་པ་ཞིག་ཟོས་མ་མྱོང་ལ་རྗེས་ཕྱོགས་ནས་ཀྱང་འདི་འདྲའི་འཚིག་པ་ཞིག་ཟ་
མིན་ཅི་ཤེས། གཅིག་པུར་སེམས་པམ་པའི་ངང་ཡུན་རིང་བསྡད་པ་ན་ས་སྲོད་ཀྱི་གྲིབ་སོ་
ནག་པོ་དེས་གཡོ་སྒྱུ་ཞིག་ཚད་ཀྱིན་བསླེབས་བྱུང་། མི་རྣམས་ཁེར་རྐྱང་གིས་གདུང་དུས་
ཆེས་འཇིགས་པ་ནི་ས་སྲོད་ཡིན་ཏེ། ས་སྲོད་ནི་འཇིགས་སུ་རུང་བའི་ཅེ་སྤྱང་ཞིག་དང་
འདྲ་བར་ཡོད་ཚད་ཁམ་གང་གིས་ཁྱུར་མིད་དུ་བཏང་འགྲོ་བས་རེད། སྐབས་དེ་དག་ཏུ་
ཆང་རག་ནི་མུན་ཁྲོད་ལ་འོད་སྣང་སྩོལ་བའི་དཀོན་མཆོག་ཇི་བཞིན་མ་ནུས་པ་ཡི་མགོན་
སྐྱབས་གཅིག་པུ་ཡིན། མཇུག་མཐར་སྐྱིད་ལུག་དང་བཅས་ཡར་ལངས་ཏེ་ཕྱི་རོལ་ཏུ་བུད་
ཅིང་གཅིག་པུར་སློབ་གྲྭའི་སྒོ་ཆེན་བརྒྱུད་ནས་ཁ་གཏད་དུ་ཡོད་པའི་སྒོ་བསྟེན་ཚོང་ཁང་
དེའི་ཕྱོགས་སུ་སོང་། ཚོང་ཁང་དེའི་བདག་མོ་ནི་སློབ་གཙོ་རྣམ་རྒྱལ་གྱི་ཆུང་མ་ཡིན་ལ།
སློབ་མ་ཚོས་ལྐོག་ཏུ་མོའི་མིང་ལ“དཔོན་མོ་ཞེས་འབོད་ཀྱིན་ཡོད། ནམ་རྒྱུན་སློབ་མ་ཚོ་
92



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
རང་རང་གི་ཡུལ་ནས་སློབ་གྲྭར་ཐོན་པའི་སྐབས་སུ། ལག་ཏུ་སྒོར་ཉུང་ཙམ་རེ་ཡོད་པས་
ཟིང་ལོང་ངང་མོའི་ཚོང་ཁང་དུ་རྒྱུག་པར་རྒྱུན་ཆད་མེད་ཅིང་། ཚོང་ཁང་དེའི་ཁེ་སྤོགས་
ཀྱང་སློབ་མ་ཚོའི་འགྲོ་འོང་བཞིན་མང་བ་ནི་སྨོས་མ་དགོས་མོད། ཡིན་ནའང་ད་ལྟ་སློབ་
མ་ཚོར་དགུན་གནང་བཏང་ཟིན་པས་ཚོང་ཁང་ཡང་ང་དང་འདྲ་བར་སུན་སྣང་དང་ཁེར་
རྐྱང་ངང་ལུས་ཡོད་པ་འདྲ། ཚོང་ཁང་བདག་མོས་ང་ཡུལ་དུ་སོང་མེད་པ་དངོས་སུ་མཐོང་
ཡོད་ནའང་། ང་ཚོང་ཁང་དུ་བསླེབས་པ་མཐོང་འཕྲལ་གདོང་ལ་བཅོས་མའི་འཛུམ་ཞིག་
མངོན་དུ་བཅུག་ནས་ཧ་ཅང་མཚར་བ་ལྟར"ཨ་ཙི། ཁྱོད་ད་དུང་རང་ཡུལ་དུ་མ་སོང་ངམ་་
ཞེས་དྲིས་བྱུང་།
ངས་ཀྱང་ཧ་ཅང་འུ་ཐུག་པའི་ངུ་དགོད་ཅིག་བྱས་རྗེས། ཚིག་ཐག་ཆོད་པའི་ངང”སང་
ཉིན་འགྲོ་རྒྱུ་ཡིན”ཅེས་ལན་བཏབ་པ་དང༌། ཆང་དམ་བེ་གང་ཉོས་རྗེས་འཕྲལ་མར་ཕྱིར་
ཡོང་བ་ཡིན། མལ་ཁང་གི་སྒོ་ཕྱེ་སྟེ་ནང་དུ་འཛུལ་མ་ཐག”ཧེ — ''ཞེས་པའི་གློ་བུར་བའི་
སྐད་ཅིག་གྲགས་པ་དང་མཉམ་དུ་མིག་མདུན་དུ་མཚལ་ལྟར་དམར་བའི་དངོས་པོ་ཞིག་
འཁྱུག་བྱུང་བས། ངའི་ལུས་ཀྱི་ཆ་ཀུན་ལ་གློག་རྒྱུག་པ་ལྟ་བུའི་ཚ་ཙག་ཅིག་བྱུང་བར་
མ་ཟད། གནམ་ལྡིང་ས་འབབ་ཅིག་བྱེད་དགོས་བྱུང་སྟེ་ཨེན་ཙམ་མིན་ན་ལག་གི་དམ་
བེའང་སར་ལྷུང་སོང་། དེ་མ་ཐག་མོ་བགད་སོང་ནའང་ངའི་སྙིང་རླུང་སྟོད་ལ་འཚངས་ཏེ་
ད་དུང་ལྷོད་ལ་འབབ་མི་ཐུབ་པར་གྱུར།
“ཅི་འདྲ་རེད། ད་བར་དུ་འདི་འདྲ་ཞིག་སྐྲག་མ་མྱོང་ཨང་།“
རིམ་བཞིན་ངས་ད་གཟོད་མོ་ཡིན་པ་ཚོར། དམར་མདོག་གི་ལྭ་བ། ཞིམ་མངར་
གྱི་འཛུམ་མདངས། ད་དུང་མོའི་ལུས་གཟུགས་ཧྲིལ་བོ….. ངས་རྩ་བ་ནས་རང་ཉིད་
ལ་ཚོད་འཛིན་བྱེད་ཐབས་མེད་པས་སྐད་ཅིག་ཉིད་ལ་མོའི་ཕྱོགས་སུ་མཆོངས་ཏེ་འཐམ་
འཁྱུད་བྱེད་པར་ཐེ་ཚོམ་མི་འདུག་ལ། མོ་བྲང་ཁར་དམ་པོར་སྦྱར་ནས་ཉིན་འདི་དག་ལ་



གཡུ་དྲུག་དཀར་དཔེ་ཚོགས།
རང་ཉིད་ཀྱིས་རེ་སྒུག་ཅི་འདྲ་བྱས་པ་སྟོན་འདོད། ཡིན་ནའང་ངས་དེ་ལྟར་མ་བྱས། ཅི་
ནུས་ངང་རང་ཉིད་ལ་ཚོད་འཛིན་བྱས་ཏེ་ཆང་དམ་བླངས་ནས་ཅོག་ཙེ་ཐོག་ལ་འཇོག་
ཞོར་དུ་ངས་ཁྱོད་དངོས་གནས་ཡོང་རྒྱུ་མ་རེད་སྙམ་བྱུང་”ཞེས་བཤད།
མོ་དགོད་ཙམ་བྱས་ཤིང་ཡར་ཕུགས་སུ་སོང་སྟེ་ངའི་མལ་ཁྲིའི་སྟེང་དུ་རང་སར་
འཕངས་པའི་གྱོན་གོས་དག་ཉར་ཚགས་བྱེད་བཞིན“སྤྱིར་ན་ང་ཡོང་རྩིས་མེད་མོད། འོན་
ཀྱང ཅིའི་ཕྱིར་ཡིན་ནམ། དེ་རིང་སྔ་མོ་ནས་བཟུང་ངའི་སེམས་འཚིག་སྟེ་འདུག་མི་
བཟོད་པས། རྫོང་མཁར་དུ་ཡོང་ཞིང་དེ་ནས་གླ་འཁོར་ཞིག་གླས་ཏེ་འདིར་ཡོང་བ་ཡིན།
ད་ནི་བཟང་འདུག དོ་དགོང་ངས་ཁྱོད་ལ་ཆང་འཐུང་རོགས་བྱེད་ཆོག”ཟེར།
ཅུང་ཙམ་ནས་ངས་སླར་ཡང་ཁྱོད་ཀྱིས་ཟ་མ་ཨེ་ཟོས། ངས་མགྲོན་བསུ་བྱེད”ཅེས་
བཤད་པ་ན། མོས་མགོ་འཕྲེད་དུ་གཡུག་བཞིན“ངས་ད་སྔོན་རྫོང་ཐོག་ནས་འཐུངས་
ཟིན”ཟེར།
མོ་ཕྱིར་ཡོང་སྟེ་འབོལ་ཁྲིར་བསྡད་པ་དང་། ངས་གཞི་ནས་དམ་བེའི་ཁ་ཕྱེ་སྟེ་ཆང་
ཀོང་བུ་བཞིའི་ནང་དུ་གང་རེ་བླུགས་རྗེས”ཞབས་དག་གྱིས”ཞེས་བཤད་འཕྲལ་ངེད་
གཉིས་ཀྱིས་ཆང་ཀོང་བུ་གཉིས་རེ་ལྷག་མེད་དུ་འཐུངས། ངས་ཡང་བསྐྱར་གང་རེ་སྡུག་
ཞོར་དུ་ངས་ཁྱོད་སྦྲག་ཁྲིད་འཛིན་གྲྭར་མ་ཞུགས་པ་རེད་སྙམ་བྱུང་། ཐོ་འགོད་ཨེ་བྱས་
ཞེས་དྲིས་པ་ན། མོའི་གདོང་ལ་དེའི་མུར་ཅི་མི་སྙམ་པའི་ཉམས་ཤིག་ཤར་ཏེམ་བྱས”ཟེར་
ལ། རང་འགུལ་གྱིས་ཆང་ཀོང་བུ་གང་གཙང་འཐུང་བྱས་སོང་། །
ང་རང་ཉིད་ཀྱི་རྣ་བར་ཡང་ཡིད་མི་ཆེས་པར་གྱུར་པས་མོའི་གདོང་ལ་ཅེར་ཏེ་“ཅི་
རེད། ཁྱོད་སྦྲག་སྲིད་འཛིན་གྲྭར་ཞུགས་རྒྱུ་མིན་ནམ”ཞེས་དྲིས།
མོས་མགོ་དུད་ཙམ་གྱིས“སྔོན་ནས་ཁྱོད་རང་ང་ལ་ཤ་ཚ་བ་ངས་ཤེས་ཡོད། ད་དུང་
ཁེ་ཉིན་ང་ལ་ཁ་ཏ་དེ་ཙམ་བྱས་པས་ངད་ཁྱོད་ལ་ངེས་པར་འགྲེལ་བཤད་བྱེད་འོས། ང་
94



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
དེ་རིང་ཡོང་དོན་ཡང་དེ་ཡིན། ངས་བསམ་བློ་གང་མང་བཏང་བ་ཡིན། ཁྱོད་ཀྱིས་སོམས་
དང༌། སྔོན་ཆད་ང་ཚོའི་སེམས་སུ་སློབ་ཆེན་ཞེས་པའི་ཐ་སྙད་ནི་དེ་འདྲའི་མཐོ་ཞིང་། དེ་
འདྲའི་ཚོད་མི་དཔོག་ལ། དེ་འདྲའི་ཡིད་སྨོན་བྱ་ཡུལ་ཞིག་ཡིན་པ་མ་ཟད། ད་དུང་ང་
ཚོ་ལྟ་བུའི་མི་གང་མང་ཞིག་གི་རེ་སྙེག་གི་ཞིང་ཁམས་སུ་གྱུར་བ་ཞིག་མ་ཡིན་ནམ”ཟེར་
བཞིན་ཧ་ཅང་རྣོ་བའི་མིག་འོད་ཀྱིས་ང་ལ་བལྟས་བྱུང་།
ངས་གང་ནུས་སྒོས་དབུགས་མར་མནན་ཏེ་“འོ་ན་ད་ལྟ་ཁྱོད་ཀྱིས་སློབ་ཆེན་གྱི་ཐོབ་
ཐང་ལེན་མི་འདོད་དམ”ཞེས་དྲིས།
“ཅི་ལ་མི་འདོད།" མོས་སླར་ཡང་ཆང་གོང་བུ་གང་འཐུང་མགོ་བརྩམས་པ་ལ་ངས་
ད་ནི་ཚོད་ཟུངས་ཀྱི་སྐད་ཆ་འདྲ་མ་བཤད། སྔར་བཞིན་སྐད་ཧ་ཅང་དམའ་མོས་བཤད་
རྒྱུར། ཡིན་ནའང་ཁྱོད་ཀྱིས་བསམ་བློ་ཐོངས་དང་། སྒོར་མོ་ནི་ཡོད་ཚད་ཀྱི་མ་རྩར་རློམ་
པའི་དུས་སྐབས་འདིར། སློབ་གྲྭ་ཆེན་མོ་དག་གིས་ཀྱང་ག་ས་གང་དུ་སྦྲག་ཁྲིད་འཛིན་གྲྭ་
བཙུགས་ཏེ་རང་ཉིད་ཀྱི་གཟི་བརྗིད་ལྡན་པའི་ཐོབ་ཐང་དེ་སྒོར་མོར་བརྗེ་བཞིན་ཡོད་པ་
མ་ཡིན་ནམ། དོན་ངོ་མར་སློབ་ཆེན་གྱི་ལོ་རེའི་བསླབ་བྱ་དེ་ཉིན་བཅུ་ལྷག་ལ་ཁྲིད་ཁུལ་
བྱས་པ་ཙམ་ཡིན་ལ། རྗེས་ནས་རྒྱུགས་མ་འཕྲོད་ནའང་སྒོར་མོ་འགའ་ཁ་སྣོན་ལ་བྱིན་ན་
མཐར་ཕྱིན་འཛིན་ཡིག་ཚེགས་མེད་ལ་ལོན་པ་རེད། ཡིན་ནའང་སློབ་མ་དེ་དག་ལ་སློབ་
ཆེན་གྱི་ཆུ་ཚད་ཡོད་དམ། ཡང་གཅིག་བཤད་ན་མི་རིགས་ཤིག་གི་རིག་གནས་རྒྱུ་སྤུས་
དང་བསམ་པའི་གོ་རྟོགས་ཚུལ་དེ་འདྲ་ཡིས་གོང་དུ་སྤེལ་ཐུབ་བམ། གལ་ཏེ་ང་ཚོ་རང་
ཉིད་ཀྱང་ལམ་དེར་ཞུགས་ཚེ་ང་ཚོས་རང་ཉིད་ཀྱི་སློབ་ཕྲུག་ལ་རེ་བ་གཞན་ཞིག་ཇི་ལྟར་
འཛིན་ནམ། དེ་ལྟར་སོང་ཚེ་མི་འགྱང་བར་སློབ་གྲྭ་ཆེན་མོ་པའི་ཐོབ་ཐང་དེ་གད་སྙིགས་
ཀྱི་ཁྲོད་དུའང་བཏུ་རྒྱུ་ཡོད་ངེས་པས། ངོ་མ་བློ་ཕམ་ཡིད་མུག་འབྱུང་བའི་གཞི་རེད། འདི་
ནི་རང་མགོ་རང་གིས་གཡོགས་པ་ཙམ་དུ་མ་ཟད། རིག་གནས་ལོ་རྒྱུས་སྟེང་གི་སྐྱོ་གར་



གཡུ་དྲུག་དཀར་དཔེ་ཚོགས།
ཆེན་པོ་ཞིག་ཀྱང་མ་ཡིན་ནམ..…" སྐབས་དེར་མོས་ངག་ཅུང་འདར་གྱིན་ཡོད་ནའང་
ངུ་བཞིན་ཡོད་པ་ངས་གཏན་ནས་ཤེས་མ་བྱུང་། མོའི་གོ་རིམ་ལྡན་ཞིང་གནས་ལུགས་
ཟབ་པའི་སྐད་ཆ་དེ་དག་ལ་ཉན་གྱིན་ང་ལ་ཞེ་གཏིང་ནས་སེམས་འགུལ་ཐེབས་པ་མ་ཟད།
མགྲིན་པའི་ནང་རྡོག་རྡོག་ཅིག་གིས་བཅད་དེ་ཚིག་གཅིག་ཀྱང་ངག་ནས་མི་འཁྲོལ་བར་
གྱུར་པས་བསྟུད་མར་ཆང་ཀོང་བུ་འགའ་འཐུངས་པ་ན། མོ་ཐོལ་གྱིས་ཡར་དགྱེ་ཞིང་མིག་
ཆུ་འབྱིད་ཙམ་གྱིས་གདོང་ལ་བཙན་ཚུགས་ཀྱི་འཛུམ་ཞིག་བཏོད་དེ་ངས་བཤད་པ་ཨེ་
འགྲིག་གི“”ཞེས་དྲིས་བྱུང་། །
ངས་མགོ་བོ་ལྡེམ་ལྡེམ་བྱེད་བཞིན་རང་དབང་མེད་པར་དངན་པ་ཞིག་ཤོར་ཅིང་། ''ངོ་
མ་དེ་འདྲ་ཞིག་རེད། འདི་ནི་སྐྱོ་གར་ཞིག་ཅི་ལ་མིན། རང་མགོ་རང་གིས་གཡོགས་ན་
ནག་འཐིབས་འཐིབས་ཟེར་བ་ཅིས་མ་བདེན”ཞེས་བཤད་པ་དང་། སླར་ཡང་མོར་བལྟས་
ཏེ“རེད་ཡ། ཉིན་འདི་དག་གི་རིང་ལ་ཁྱོད་ནི་དངོས་གནས་བསམ་བློ་བ་ཞིག་ཏུ་གྱུར་སོང་
བ་འདྲ། ངས་ནི་དེའི་ཕྱོགས་ལ་བསམ་བློ་ཡེ་ནས་བཏང་མ་མྱོང་”ཞེས་བཤད །
ངོ་མ་དོན་གང་ཡིན་རུང་རང་སྟེང་ལ་བསམ་ན་བསམ་བློ་གཏོང་ཐུབ་པ་འདྲ”མོ་
ནི་བྱིས་པ་ཞིག་དང་འདྲ་བར་མུ་མཐུད་དུ་བསམ་བློ་གཏོང་བཞིན་བཤད་རྒྱུར། "དངོས་
གནས་དེ་འདྲ་ཞིག་རེད། ཁྱོད་ཀྱིས་ལྟོས་དང་། ལོ་འདི་ཚོར་ང་ཚོའི་ས་ཁུལ་དུ་ཡིག་རྨོངས་
སེལ་བའི་བྱ་འགུལ་སྤེལ་བ་ནི་ངོ་མ་དགའ་འོས་པ་ཞིག་རེད། ཡིན་ནའང་ད་ལྟ་རྨོངས་
ཐར་གྱི་ཚད100%ལ་སོན་ཡོད་ཟེར་མོད། ཁྱོད་ཀྱིས་བལྟས་ན་དེ་འདྲ་ཞིག་རེད་དམ། མི་
ཚང་མར་སློབ་ཆུང་གི་རིག་གནས་ཆུ་ཚད་ཙམ་ཡང་འདུག་གམ། དེ་ལྟར་འདང་བརྒྱབ་ཚེ་
ཚང་མ་མིང་ཙམ་གྱི་ཆེད་ཡིན་འདུག”ཟེར།
ངས་ཚིག་ཐག་ཆོད་པའི་ཚུལ་གྱིས”དེར་ཅི་སྐྱོན། ཁྱོད་ཀྱིས་ཁོ་ཚོར་མི་རློམ་ན་ཁོ་
ཚོས་ད་དུང་སློབ་ཆེན་གྱི་མཐར་ཕྱིན་འཛིན་ཡིག་སྟེར་ཡང་སྲིད”ཅེས་བཤད།
96



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
།
མོ་བགད་བྱུང་། དགོད་ཞོར་དུ་སླར་ཡང་ངའི་རྣམ་འགྱུར་ལ་ལྟ་བཞིན“དེ་བས་ངས་
ད་ཐེངས་སེམས་ཐག་བཅད་ཟིན། ད་ལོ་རང་སྦྱོང་བྱས་ཏེ་སང་ལོའི་དབྱར་ཁར་མཐོ་རིམ་
སློབ་ཆེན་ལ་རྒྱུགས་སྤྲོད་པའི་གྲས་སུ་ཞུགས་རྒྱུ་ཡིན་པས། དེར་ཁྱོད་ལ་ལྟ་ཚུལ་ཅི་ཞིག་
འདུག་གམ”ཞེས་དྲིས་བྱུང་།
དེ་ནི་ཧ་ཅང་ལེགས་པ་རེད།" ངས་མོར་སྐུལ་ལྕག་བྱས་ནས“གལ་ཏེ་ཁྱོད་ལ་བསམ་
པ་དེ་ཡོད་ན་ངས་ཁྱོད་ལ་རྒྱབ་སྐྱོར་བྱེད་ངེས”ཞེས་སྨྲས།
མོ་དགའ་དྲགས་ཏེ་ངའི་ཕྲག་པར་ཁུ་ཚུར་གྱིས་རྡེག་ཙམ་བྱས་ཏེ་འོ་ན་རྒྱུགས་འཕྲོད་
པར་ཁྱོད་ལ་ཡིད་ཆེས་ཨེ་ཡོད་”ཟེར། །
ངས”ཅི་ལ་མེད། སྔོན་བྱོན་མཁས་པས་ཀྱང་། བརྩོན་འགྲུས་ལྡན་ན་ཡོན་ཏན་ཀུན།།
རང་གི་ལག་ན་གནས་དང་མཚུངས།། ཞེས་གསུངས་ཡོད་པ་མིན་ནམ། ཕུགས་བསམ་
གྱི་ཐེམ་སྐས་ནི་ནམ་ཡང་དཀའ་སྤྱད་འབད་བརྩོན་བགྱིད་མཁན་ལ་དབང་བ་རེད”ཅེས་
བཤད། །
ངེད་གཉིས་ཀྱིས་སླར་ཡང་ཆང་ཀོང་བུ་གང་རེ་འཐུངས་རྗེས། མོ་འཛུམ་བཞིན་དུ་ང་
ལ་ཁེན་ནས“དེ་ལྟ་བས་ན་ང་ཚོ་སླར་ཡང་ཐེངས་ཤིག་ལ་གྱེས་དགོས་རྒྱུ་རེད། འཚོ་བ་ནི་
འདི་འདྲ་ཞིག་ཡིན་པ་རེད་ཨང”ཟེར། །
ངས་ཀྱང་དགོད་བཞིན་དུ་དེར་ཅི་སྐྱོན། སུང་བྱང་མའི་རྒྱལ་རབས་ཀྱི་རྩོམ་རིག་པ་
གྲགས་ཆེན་སུའུ་བྲིས་ཀྱང་། ཚེ་ལྷའི་དཔལ་ལ་ནམ་ཡང་བསྟེན་ཅིག་དང༌།།གནས་མཐར་
གྱེས་ཀྱང་ཉ་གང་ལྷན་དུ་མཐོང༌།།ཞེས་གསུངས་ཡོད་པས། ང་ཚོས་ཀྱང་ཟླ་བ་བརྒྱུད་ནས་
འབྲེལ་འདྲིས་བྱས་ཆོག་པ་རེད”ཅེས་བཤད།
མོའི་དགོད་འཛུམ་རེ་ཞིག་ཡལ་ཅིང་། མགོ་བོ་དུད་དེ་སྐད་དམའ་མོས“ངོ་མ་བཤད་
ན་ཁྱོད་ཀྱི་ཁོག་པ་ཟབ་རྒྱུ་མང་སོང་བ་རེད། ད་བར་དུ་ང་ལ་སེམས་ཤིག་མི་སྟོན་པ་ཅི་
92



དང་ གཡུ་དྲུག་དཀར་དཔེ་ཚོགས།
ཡིན”ཟེར།
གློ་བུར་བའི་དྲི་བ་དེས་ང་འཚབ་འཚུབ་ཏུ་གྱུར་ནས་ལན་ཅི་གདབ་དགོས་པའང་མི་
ཤེས་པར་གྱུར། “གང་ལྟར་ལྷ་མགོན་ངེད་གཉིས་ཀྱང་གྲོགས་པོ་ཡིན་པས… ..."ཞེས་མགོ་
རྔ་མེད་པའི་སྐད་ཆ་དེ་འདྲ་ཞིག་བཤད།
མོ་དེ་མ་ཐག་བགད་བྱུང་། ཡིན་ནའང་དགོད་པའི་སྐབས་སུ་མིག་མཐར་རྒྱུ་མཚན་
གང་གིས་བསྐྱེད་པ་མི་ཤེས་པའི་མཆི་མ་ཞིག་འཁོར་སོང་ལ། ཕར་བལྟས་ན་མོ་ཅུང་
བཟི་ཡོད་པ་འདྲ། མོ་དགོད་བཞིན“ཁྱོད་ལ་ངོ་མར་གྲོགས་པོ་གཏན་ཚིགས་ཟེར་བ་འདུག
ཡིན་ནའང་ལྷ་མགོན་ནི་སྤྲེའུ་དང་འདྲ་བའི་མི་ཞིག་རེད། ཁོ་དང་འགྲོགས་པ་དེ་ནོར་
འཁྲུལ་ཞིག་ཡིན་པ་ངས་སྔ་མོ་ནས་ཤེས་ཡོད་”ཟེར་ཞོར་མུ་མཐུད་ནས་ཆང་ཀོང་བུ་གང་
འཐུངས་བྱུང་བས། ངས་མོ་བཟི་འགྲོ་བར་དོགས་ནས་འགོག་ཅི་ཐུབ་བྱས་ཤིང་།
"དེ་ནི་ཁྱོད་གཅིག་པུའི་ནོར་འཁྲུལ་ག་ལ་ཡིན། འཚོ་བའི་ཁྲོད་ཀྱི་དོན་མང་བོ་ཞིག་ང་
ཚོར་མཚོན་ན་ཧ་ཅང་ལྐོག་གྱུར་ཅིག་རེད། དེ་ནི་ང་ཚོས་རྒྱུན་དུ་འཆད་བཞིན་པའི་ལས་
དབང་དང་གཅིག་མཚུངས་ཡིན་པས། མི་མང་པོ་ཞིག་གིས་སུ་ཞིག་གིས་གཏན་ལ་ཕབ་
པར་སྙམ་པ་ནི་ནོར་འཁྲུལ་ཞིག་རེད”ཅེས་བཤད།
མོས་ངུ་དགོད་ཅིག་བྱས་ཤིང་མགོ་བོ་དུད་ནས“ཁྱོད་ཀྱིས་ཤེས་མི་སྲིད”ཟེར་བཞིན་
མིག་ཆུ་འགའ་འགྲིལ་བྱུང་ནའང་། དེའི་མུར་གློ་ཁུག་ལས་ལག་ཕྱིས་ཤིག་ཕྱུང་སྟེ་འབྱིད་
ཙམ་བྱས་རྗེས་མུ་མཐུད་དུ་ཡིན་ནའང་ཁྱོད་ལའང་ཁག་མི་འདུག དོན་ངོ་མར་ངས་ད་
དུང་ཡང་ལྷ་མགོན་ལ་འབྲེལ་འདྲིས་བྱེད་དོན་ནི་ཁྱོད་དང་བར་ཐག་ཇེ་ཉེར་གཏོང་ཆེད་
ཡིན། གཞན་གྱིས་བལྟས་ན་སྒྲོལ་འཚོ་དང་ངེད་གཉིས་ནི་ཁྱི་གཉིས་ཀྱིས་རུས་པ་གཅིག་
འཕྲོག་རེས་འཆའ་རེས་བྱེད་པ་དང་འདྲ་སྙམ་ཡང་སྲིད་མོད། འོན་ཀྱང་ཁོ་ལ་ངས་རེ་བ་
དེ་འདྲ་ཞིག་གཏན་ནས་འཛིན་གྱིན་མེད། འདི་དག… ... འདི་དག་ཁྱོད་ཀྱིས་རྟོགས་
98



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཀྱིན་མི་འདུག”ཟེར། མོའི་ཚིག་དེས་ངའི་ཡིད་སེམས་རབ་ཏུ་གཡོས་ཤིང་སྨྲ་བ་འགགས་
པར་གྱུར། སྐབས་དེར་ངས་ཅི་ཡང་མི་ཤེས་པར་འདུག ངས་ཤེས་པ་ནི་མོ་གཞི་ནས་ཐོན་
ཟིན་པ་དེ་ཡིན་ལ། མོ་བསླེབས་པས་ཁང་བའི་ནང་དྲོད་ཁོལ་ཅན་དུ་གྱུར་ཅིང་གློག་སྒྲོན་
གྱི་འོད་ཀྱང་བཀྲག་མདངས་ཅན་དུ་གྱུར་པ་དེ་རེད།
མཇུག་མཐར་མོས”མགོ་ཡོམ་འཁོར་གྱིན་འདུག”ཟེར་བ་དང་། ཕྱིར་མལ་ཁང་དུ་
འགྲོ་དཀའ་བར་འདུག་པས་ངས་མོ་བསྐྱོར་ཏེ་མལ་ཁྲིའི་སྟེང་དུ་བསྙལ་ནས་ལུས་ལ་ཉལ་
ཐུལ་བཀབ་ལ། རང་ཉིད་ཕྱིར་འབོལ་ཁྲིའི་སྟེང་བསྡད་ནས་མུ་མཐུད་དུ་ཆང་འཐུངས་པ་
དང་མུ་མཐུད་དུ་བསམ་བློ་བཏང་བ་ཡིན། ཡིན་ནའང་དེ་དུས་ཁེར་རྐྱང་དང་སུན་སྣང་
གིས་ཆང་འཐུངས་པ་མིན་ལ་ཁེར་རྐྱང་དང་སུན་སྣང་གིས་བསམ་བློ་གཏོང་བའང་མིན།
དེ་ནི་སུས་ཀྱང་སྨྲ་བར་དཀའ་བ་ཞིག་སྟེ། ལང་ཚོ་དང་འཚོ་བ། བདེ་སྐྱིད། འཇིག་རྟེན་
སོགས་ཕུན་སུམ་ཚོགས་ཤིང་འཆར་ཡན་གྱིས་སྤྲས་པའི་ཐ་སྙད་དག་དང་དེའི་གོ་དོན་
གྱིས་ཕྱུག་པའི་བསམ་བློ་ཞིག་རེད། ངོ་མ་བཤད་ན་སྐབས་དེའི་ང་ནི་འཇིག་རྟེན་དུ་ཆེས་
བདེ་སྐྱིད་ལྡན་པའི་མི་ཡིན་ལ་ཐོབ་ཆ་ཆེས་ཕུན་སུམ་ཚོགས་པའི་མིའང་ཡིན། དགོང་མོ་
དེར། ངས་དེ་ལྟར་བདེ་སྐྱིད་ངང་ཆང་འཐུངས་པ་དང་ང་དེ་ལྟར་ཕུན་སུམ་ཚོགས་པའི་
ངང་བཟི་སྟེ་མཇུག་མཐར་ཇི་ལྟར་ཉལ་བ་ཡང་བཤད་རྒྱུ་མི་འདུག །
མོས་ང་བསྒུལ་ཏེ་གཉིད་ལས་བསླངས་དུས་ནམ་གསལ་ཏེ་ཁང་བའི་ནང་ཡོངས་
རྫོགས་དཀར་གསལ་ལེར་འདུག ཕྱི་རོལ་ཏུ་བྱ་བྱེའུ་ཡི་སྐད་སྙན་ཀྱུར་ཀྱུར་དུ་གྲག་གིན་
ཡོད་པས་ང་ལ་ད་བར་དུ་སྐད་སྙན་དེ་འདྲ་ཞིག་ཐོས་མ་མྱོང་བའི་སྣང་བ་སྐྱེས། མོས་ང་
སད་པ་མཐོང་འཕྲལ་འཛུམ་བཞིན་དུ་ངག་འཇམ་པོས”ནམ་ལངས་སོང་། ཆང་གིས་
གནོད་མེད་དམ”ཟེར། ངས་མེད་པའི་བརྡ་ལ་མགོ་བོ་འཕྲེད་དུ་གཡུགས་ཙམ་བྱས་རྗེས
ཁྱོད་ཀྱི་མགོ་བོ་ན་གིན་མེད་དམ”ཞེས་དྲིས།
99



གཡུ་དྲུག་དཀར་དཔེ་ཚོགས།
མོས་ཐད་ཀར་ང་ལ་ལན་མི་འདེབས་པར་འཛུམ་ཙམ་བྱས་པ་དང་སྐད་དམའ་མོས་
ཕལ་ཆེར་ཆིག་ལབ་རྒྱག་པ་ལྟར་འདི་ནི་ལས་དབང་ཟེར་བ་དེ་ཡིན་ནམ། དོན་ངོ་མར་
ད་ཐེངས་ང་ཡོང་དོན་ཡང་ཁྱོད་ལ་ཐུག་འདོད་པ་གཅིག་པུ་ལས་ཅི་ཡང་མེད། ད་དུང་ཁ་
སང་ཡོང་ཞོར་དུའང་ཁྱོད་ཡུལ་དུ་སོང་ཡོད་མེད་ལ་སེམས་ཁྲལ་བྱས་པ་ཡིན”ཟེར།
“ཁྱོད་ཡོང་ངེས་པར་ང་ལ་ཡིད་ཆེས་ཡོད།” ངས་དེ་ལྟར་བཤད། །
མོས་ངའི་སྣ་གཅུ་ཙམ་བྱས་ཏེ“མྱུར་མོར་ལོངས་ཤིག ང་ཚོང་ཁང་དུ་སོང་ནས་ངེད་
གཉིས་ལ་ནངས་ཟས་ཤིག་ཉོས་ཏེ་འོང་”ཟེར་བཞིན་ཡར་ལངས་ཏེ་ཕྱི་སྒོར་བུད་པ་དང་སྒོ་
ཁྲོག་གེར་གཏན་སོང་།
ང་ཡར་ལངས་ཏེ་ཁ་ལག་བཀྲུས་པ་དང་མཉམ་དུ་མོའང་ཕྱིར་བསླེབས། མོས་ལྕེ་ནར་
ཞིག་བྱས་ཏེ”ང་ཕར་འགྲོ་དུས་སློབ་གཙོར་ཕྲད་བྱུང་ལ། ཁོས་ད་དུང་འདི་འདྲའི་སྔ་མོར་
གང་དུ་སོང་བ་ཡིན་ཟེར། ངས་ཁྱོད་ཀྱི་སར་སོང་བ་ཡིན་ཅེས་བཤད་པ་ཡིན”ཟེར་ཞོར་དུ་
ནངས་ཟས་ལས་བྱུང་།
ནངས་ཇ་འཐུངས་རྗེས། དབང་སྐྱིད་མོའི་ཉལ་ཁང་དུ་འཁུར་ཁུག་ལེན་པར་སྔོན་
ལ་བུད་སོང་བས། ངས་ཀྱང་ལྭ་བ་གཙང་མ་ཞིག་བརྗེས་པ་དང༌། དེའི་མུར་ཁ་སང་སྡུད་
གསོག་བྱས་ཡོད་པའི་འཁུར་ཁུག་བཟུང་སྟེ་སྒོར་ཟྭ་བརྒྱབ་རྗེས་མདུན་ཕྱོགས་བསྐོར་ནས་
ཕྱི་སྒོར་བསྐྱོད། སྐབས་དེར་གཞུང་ལས་ཁང་གི་མདུན་དུ་སྦྲག་ཁྲིད་འཛིན་གྲྭར་ཞུགས་
པའི་དགེ་རྒན་རྣམས་འཕྲོ་རིམ་འཕྲོར་སློབ་ཁང་དུ་འགྲོ་བཞིན་འདུག་ལ། ཟི་ལིང་ནས་
སློབ་ཁྲིད་བྱེད་དུ་འོངས་པའི་དགེ་རྒན་གཟུགས་རིང་བ་དེས་ཀྱང་སློབ་དེབ་མཆན་ལ་
བཙིར་ཏེ་སྒོའི་ཕྱི་རོལ་ཏུ་འགྲེང་ནས”བུམ་པ་གང་བྱོའི་ཚུལ་གྱི་ཁྲིད་ཐབས་སྤྱོད་པར་ལྟ་
གོན་བྱེད་ཀྱིན་འདུག
མདུན་ཕྱོགས་ནས་དབང་སྐྱིད་ཀྱང་ཐོན་བྱུང་བས་ངེད་གཉིས་ཐད་ཀར་སྒོ་ཆེན་ཕྱི་
1OO



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
རོལ་གྱི་གཞུང་ལམ་དུ་སོང་། དུས་ཐོག་སྐབས་འཕྲད་དུ་བསླེབས་པ་མིན་ཕྱིར་ལམ་ཁ་
ནས་རྒྱུན་ཚིགས་རླངས་འཁོར་ལ་རེ་ཞིག་ངང་སྒུག་མི་བྱེད་ཀ་མེད་བྱུང་། མོས་ཅི་ཞིག་
ལ་འདང་རྒྱག་པ་ལྟར་ཅུང་ཙམ་ལ་རྐང་བས་སར་རྡེག་བཞིན་བསྡད། ངས་ཀུ་རེའི་ཚུལ་དུ་
ཅི་རེད། ཡང་ཁྱོད་ཀྱི་བསམ་ཚུལ་འགྱུར་གྱིན་ཡོད་པ་མིན་ནམ”ཞེས་དྲིས།
མོས་ང་ལ་བལྟས་ཏེ་དགོད་ཙམ་བྱས་རྗེས”ང་ཁྱོད་ཀྱི་སར་བསྡད་པར་འགའ་རེས་ལྟ་
ཚུལ་ལོག་པར་འཛིན་ཀྱང་སྲིད”ཟེར། །
ངས་ལན་དུ་ཡིན་ནའང་ངས་རེ་ཞིང་བསྙེགས་པ་དེ་ལས་རིང་དུ་འདས”ཞེས་བཤད།
མོས“འོན་ཀྱང་མི་འགའ་རེ་ཚོད་དཔག་ལ་ཧ་ཅང་དགའ་བ་མ་ཡིན་ནམ”ཟེར།
སྐབས་དེར་ངས་ལྟ་ཕྱོགས་ཤིག་གིས་ཚོང་ཁང་གི་དྲ་མའི་ནང་རོལ་ན་ཚོང་ཁང་
བདག་མོས་ཅེ་རེར་ངེད་གཉིས་ལ་བལྟས་འདུག་པ་མཐོང་བྱུང་། ང་དབང་སྐྱེད་ཀྱི་
གན་དུ་ཕྱིན་ནས་མོའི་སྐེ་དཀྲིས་བསྐྱར་བཅིངས་ཤིག་བྱས་ཏེ་སྤྲོ་སྣང་ཆེན་པོས“ཁོ་ཚོས་
ཚོད་དཔག་ནི་ནམ་ཡང་ནོར་འཁྲུལ་མིན་ནམ། ངས་ནམ་ཡང་ཁོ་ཚོར་ནོར་འཁྲུལ་རྒྱུན་
འཁྱོངས་བྱེད་དུ་འཇུག་འདོད”ཅེས་བཤད། །
ཅང་མ་འགོར་བར་རྫོང་མཁར་གྱི་ཕྱོགས་སུ་འགྲོ་བའི་རྒྱུན་ཚིགས་རླངས་འཁོར་
ཡང་ཐོན་བྱུང་བས་ང་རླངས་འཁོར་གྱི་སྔོན་ལ་བུད་དེ་བཀག་པ་ཡིན། རླངས་འཁོར་
ཡང་དེ་མུར་བསྡད་བྱུང་མོད་མོས་ད་དུང་འགྲོ་འདོད་མི་བྱེད་པར”ང་ལ་ད་དུང་རླངས་
འཁོར་ཡོད་ངེས་པས་སྔོན་ལ་ཁྱོད་བསྐྱལ་ན་འགྲིག”ཟེར། ངས་ཀྱང་ཀུ་རེའི་ཚུལ་དུ་དེ་
ལྟར་བྱས་ན་ངེད་གཉིས་མི་ཚེ་འདིར་འདི་ལྟར་ལུས་རྒྱུ་རེད། ཐ་ན་ཁྱོད་ཀྱིས་རེ་ཞིང་སྙེག་
པའི་ཕུགས་འདུན་དག་ཀྱང་འགྲུབ་ཐུབ་བམ”ཞེས་བཤད་དེ་མོ་བཙན་ཚུགས་ཀྱིས་རླངས་
འཁོར་ནང་འབུད་དུ་བཅུག མོ་འཁོར་ཁང་དུ་བུད་རྗེས་ད་ཐེངས་ཀྱི་གནང་བ་འདིའི་
སྐབས་སུ་ང་གཉེན་སྒྲིག་བྱེད་རྒྱུ་ཡིན་མོད། དུས་ཚོད་གཏན་འཁེལ་བྱས་མེད་པས་ཁྱོད་
101



གཡུ་དྲུག་དཀར་དཔེ་ཚོགས།
ལ་བརྡ་འཕྲོད་མིན་མི་ཤེས”ཟེར་བས། ངས་ཀྱང་བརྡ་འཕྲོད་ཚེ་ང་ངེས་པར་དུ་ཡོང་ངེས་
ཞེས་སྨྲས་པ་ཡིན། །
རླངས་འཁོར་ང་དང་གྱེས་ཤིང་ཞེན་ཆགས་ཅི་ཡང་མེད་པར་མར་ཕྱོགས་སུ་བྱ་
འཕུར་བ་ལྟར་བུད་སོང་།
བདུན་པ།
དབང་སྐྱིད་སོང་རྗེས་སུ། ངའི་སེམས་ཁོང་སླར་ཡང་སྟོང་ལྷང་ངེར་གྱུར་ཅིང༌། ཡུལ་
ཕྱོགས་སུ་འགྲོ་བའི་རླངས་འཁོར་ད་དུང་མ་བསླེབས་པས་གཅིག་པུར་ལམ་དུ་ཕར་འགྲོ་
ཚུར་འོང་བྱས་པ་ཡིན། སྐབས་དེར་སློབ་གཙོ་རྣམ་རྒྱལ་སློབ་གྲྭའི་རྒྱ་སྒོའི་ནང་རོལ་ནས་
དོན་དག་ཅི་ཡང་མེད་པ་ལྟར་དལ་མོར་ཚུར་ཡོང་གིན་འདུག ཁོས་ནམ་རྒྱུན་ལྟར་ཕྱི་
གཡོག་སེར་པོ་ཅན་གྱི་ཤམ་ལྭ་རིང་བོ་དེ་གཡང་ཤམ་གྱིས་གོན་འདུག་ལ། རྒྱང་ནས་བལྟས་
ནའང་ངོ་མདངས་མི་བཟང་བས་ཅུང་དགའ་མེད་པ་ཤེས་ཐུབ། ཁོ་རྒྱ་སྒོའི་ཕྱི་རོལ་ཏུ་བུད་
རྗེས་དེ་གར་འགྲེང་ནས་ང་ལ“ཝེ། ཁྱོད་གང་ལ་འགྲོ་ཟེར་བ་ཡིན”ཅེས་དྲིས་བྱུང་།
“ཡུལ་ལ་འགྲོ་བ་ཡིན།" ངས་དྲང་མོར་ལན་འདེབས་དགོས་བྱུང་།
ཁོས་སྐད་མཐོན་པོས“ཁྱོད་ད་དུང་ཡུལ་ལ་མ་འགྲོ། ཁྱོད་ལ་བྱ་བ་ཞིག་འདུག”ཟེར།
ང་ཅུང་ཡ་མཚན་པར་གྱུར་ནས”བྱ་བ་ཅི་ཞིག་ཡོད”ཅེས་དྲིས།
ཁོས་དྲང་ཐད་དུ་ལན་མི་འདེབས་པར་ཁྱོད་ཀྱིས་རྡོག་ཁྲེས་ཁང་བའི་ནང་དུ་བཞག་
རྗེས་ངའི་གཞུང་ལས་ཁང་དུ་ཤོག”ཅེས་བཤད་རྗེས་དེ་མུར་ཕྱིར་འཁོར་ཏེ་ནང་ཕྱོགས་སུ་
བུད་སོང་།
ངའི་སེམས་ནི་དེ་འཕྲལ་མི་དགའ་ལོག་གེར་གྱུར་ནའང་མགོ་ཁྲིད་ཀྱི་བཀའ་ཡིན་
102



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། ས་ག་
པས་མི་བརྩི་ཐབས་མེད་རེད། དེ་བས་རང་ཉིད་ཀྱི་འཁུར་ཁུག་ཕྲག་པར་བླངས་ཏེ་ཕྱིར་
མལ་ཁང་དུ་སོང་ནས་བཞག་པ་དང་། དེ་རིང་ཡུལ་ལ་འགྲོ་མ་ཐུབ་པར་སེམས་ཐག་ཆད་
དེ་ལྕགས་ཐབ་ནང་གི་མེ་སོན་བསྐྱར་གསོ་བྱས་རྗེས། ཡང་སྙིང་ཁོར་བྱ་བ་ཅི་ཞིག་ཡོད་པ་
ཡིན་ནམ་སྙམ་བཞིན་སློབ་གཙོའི་གཞུང་ལས་ཁང་དུ་ཕྱིན། སློབ་གཙོ་རྣམ་རྒྱལ་གཅིག་
པུ་གཞུང་ལས་ཁང་དུ་འདུག་པ་མ་གཏོགས་བྱ་བ་གཞན་ཡོད་པའི་ཉམས་ཅི་ཡང་མི་
འདུག ཁོས་ང་བསླེབས་པ་མཐོང་འཕྲལ་ངོ་གདོང་སྔར་བཞིན་གནག་ནས་དེ་གར་སྡོད་
ཟེར་བས་ང་ཡང་མར་གཤམ་གྱི་འབོལ་ཁྲི་དེའི་སྟེང་བསྡད་པ་དང་། ལག་ལ་གང་ཡོང་
གི་ཚགས་པར་ཞིག་བླངས་ཏེ་ཕར་སློག་ཚུར་སློག་གིས་ལྟ་ཁུལ་བྱས་ཀྱང་། སེམས་གཏིང་
ནས་ཁོས་སྐད་ཆ་ཅི་ཞིག་བཤད་ཡོང་བར་བསྒུགས་ནས་བསྡད།
སློབ་གཙོའི་སྐད་ཆ་དེའི་མུར་ལྷོད་བག་ཅན་དུ་གྱུར་ཏེ། ཁོས་མགྲོན་པོ་བསུ་བསུ་
བྱས་ནས“ཇ་འཐུང་ངམ”ཞེས་དྲིས་བྱུང་། ཡིན་ནའང་ཁོར་ཇ་ལྡུག་གྲབས་ཀྱི་རྣམ་འགྱུར་
ཅི་ཡང་མི་འདུག
''མི་འཐུང་། ད་སོ་མར་འཐུངས་པ་ཡིན།"
ངས་ཀྱང་རྫུ་བྱས་པ་མ་གཏོགས་ད་སོ་མར་གཞུང་ལམ་འགྲམ་དུ་ཇ་འཐུང་རྒྱུ་མེད་པ་
ཁོས་ཅི་ལ་མི་རྟོགས། དེ་འཕྲལ་སློབ་གཙོས་མུ་མཐུད་དུ་ནན་མི་བྱེད་པར་ཧ་ཅང་ལྐོག་
གྱུར་གྱི་འཛུམ་ཞིག་བསྟན་ནས“ད་ལྟ་ཁྱོད་ཀྱི་འཚོ་བ་སྐྱིད་པོ་འདུག་ཨང”ཟེར། །
དེ་འཕྲལ་ངས་ཀྱང་ཁོའི་སྐད་ཆ་དེའི་ནང་དོན་ནི་མདང་དགོང་དབང་སྐྱིད་ཡོང་བ་
དེ་ཡིན་པ་གསལ་བོར་ཤེས་ཀྱང་མ་ཤེས་ཁུལ་བྱས་ཏེ༌སྐྱིད་པོ་འདུག”ཅེས་བཤད་པ་ཡིན།
སློབ་གཙོ་རྣམ་རྒྱལ་དེ་མུར་གད་མོ་ཞིག་བགད་བྱུང་ལ། དགོད་སྒྲ་ནི་ནམ་རྒྱུན་ལྟ་
བུའི་རྒྱུན་ལྡན་ཞིག་གཏན་ནས་མ་རེད། ཁོས་སླར་ཡང་ཧ་ཅང་སེམས་ཁུར་བྱེད་པའི་
ཉམས་ཀྱིས་ངོ་མདངས་གཟབ་ནན་ཅན་དུ་བསྒྱུར་ཏེ“ངོ་མ་བཤད་ན་ཁྱོད་ཚོ་ནི་ཤེས་ཡོན་
103



གཡུ་དྲུག་དཀར་དཔེ་ཚོགས།
ཅན་ཡིན་པས་སྤྱི་ཚོགས་ཐོག་གི་མི་དག་དང་བསྡུར་ཐབས་ག་ལ་ཡོད། མི་རང་རང་གི་
འཚོ་བའི་སྤྱོད་སྟངས་ལ་མཉམ་འཇོག་བྱེད་དགོས་ཡ་ཟེར། །
“ལགས་སོ།།” ངས་ད་དུང་ཡང་ཁོའི་སྐད་ཆའི་ཕུགས་མ་གོ་ཁུལ་གྱིས་ཧ་ཅང་དྲང་
བོས་ཁས་ལེན་བྱས།
སློབ་གཙོས་དངོས་གནས་ངས་ཁོའི་སྐད་ཆའི་ཧ་གོ་མི་འདུག་སྙམ་སྟེ་དྲང་ཐད་དུ་མི་
བཤད་ཀ་མེད་བྱུང་སོང༌། "མདང་དགོང་དབང་སྐྱིད་ཁྱོད་ཀྱི་ཁང་བའི་ནང་དུ་ཡོང་བ་ཨེ་
རེད”ཟེར་ནས་ཧ་ཅང་རྣོ་བའི་མིག་ཟུང་གིས་ངའི་རྣམ་འགྱུར་ལ་བལྟས་བྱུང་།
''མོ་དངོས་རྫས་ཤིག་ལེན་དུ་ཡོང་བ་རེད།"
''ངས་མོ་ཡོང་དོན་ཅི་ཡིན་པ་དྲིས་པ་མིན།"
ཁོའི་ངོ་གདོང་ནས་དཔོན་པོ་དག་ཁོ་ནར་ཡོད་པའི་བཙན་ཤུགས་དང་རང་རློམ་གྱི་
མདངས་ཤིག་མངོན་ཏེ''ཨེ། ཁྱོད་གཉིས་ཀྱིས་གཉེན་སྒྲིག་བྱེད་རྩིས་ཡོད་པ་མིན་ནམ”
ཞེས་དྲིས་བྱུང་།
ང་དགོད་ཙམ་དང་བཅས་ཁྱོད་ཀྱིས་ངའི་དོན་དག་ལ་ཐེ་གཏོགས་བྱེད་དོན་ཅི་ཡོད་
དམ་སྙམ་ནས་ཡིད་མི་དགའ་ལོག་གེར་གྱུར་པས“ངེད་གཉིས་ལ་ད་དུང་དེ་འདྲའི་འབྲེལ་
བ་ཅི་ཡང་མེད་མོད། རྗེས་ཕྱོགས་མོ་ངའི་ཆུང་མ་ཡིན་ཡང་སྲིད་”ཅེས་བཤད། །
ཨ་ལ་ཀུ་རེ་བཤད་པ་ཡིན”སློབ་གཙོ་རྣམ་རྒྱལ་གྱི་ངོ་མདངས་དེའི་མུར་འཛུམ་
གྱིས་ཁྱོགས་པ་འདྲ་སྟེ། ཁོ་མུ་མཐུད་དུ་དབང་སྐྱིད་གླེང་བའི་ཕྱོགས་སུ་འཁོར་ཏེ་ང་འབོད་
དོན་ཅི་ཡིན་པའང་བརྗེད་སོང་བ་འདྲ། ཁོ་རང་ཉིད་ཀྱང་མི་གཞན་ཞིག་ཏུ་གྱུར་སོང་བ་
ལྟར་སེམས་གཏམ་གྱི་ཚུལ་དུ“ངོ་མ་བཤད་ན་དབང་སྐྱིད་ལ་ད་ལྟ་དགའ་རོགས་ཡོད་པ་
རེད། དོན་དེ་སྔ་མོ་ནས་ཁྱོད་ལ་བཤད་རྩིས་ཡོད་མོད་གོ་སྐབས་མ་བྱུང༌། ཁྱོད་ཀྱིས་མོའི་
དགའ་རོགས་སུ་ཡིན་པ་ཨེ་ཤེས་ཞེས་དྲིས་བྱུང་།
1O4



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། ༡
སུ་རེད།” ངས་ཀྱང་ཁོས་ཅི་ཟེར་ལ་ཉན་འདོད་པས་དེ་ལྟར་དྲིས། །
སློབ་གཙོས་མིག་ཟུང་ཇེ་ཆེར་བགྲད་དེ་སྐྲག་འཕུད་པ་ལྟར་“ང་ཚོའི་ཅུས་ཀྲང་གཞོན་
པ་དེ་རེད། ཁྱོད་ཀྱིས་མི་ཤེས་ན་ཁག་མི་འདུག འོན་ཀྱང་རྗེས་ཕྱོགས་སུ་དོན་དག་གང་
དང་ཅི་ལའང་མཉམ་འཇོག་བྱས་ན་བཟང་། ཁོ་ནི་ང་ཚོའི་མགོ་ཁྲིད་པ་རེད། ཡིན་ནའང་
དབང་སྐྱིད་ཀྱི་སྤྱོད་པ་མི་བཟང་བ་ངས་སྔོན་ནས་རྟོགས་ཡོད། ཨེ། ཁེ་སྔོན་གྱི་དོན་དེ་ཁྱོད་
ཀྱིས་མཐོང་བ་ལྟར་རེད། སློབ་གྲྭའི་ནང་ལ་མཚོན་ན་དགེ་བཟོ་བའི་མཐུན་སྒྲིལ་ནི་ཧ་
ཅང་གཙོ་བོ་རེད། མོས་ཉོག་དྲ་དེ་འདྲ་བསླངས་པས་ངས་སྐྱོན་བརྗོད་མ་བྱས་ན་ག་ལ་
འགྲིག ང་ཡང་འདི་གའི་མགོ་ཁྲིད་ཅིག་མིན་ནམ། ཁྱོད་ཀྱིས་ལྟོས་དང་། ངས་སྐྱོན་བརྗོད་
ཅིག་བྱས་པས་མོ་དེ་འཕྲལ་ཡུལ་ལ་སོང་བ་རེད། དེ་ནི་ཤེས་ཡོན་ཅན་ཞིག་གི་སྤྱོད་སྟངས་
ཡིན་ནམ། དེ་ནི་དགེ་རྒན་ཞིག་གི་ལས་སྲོལ་ཡིན་ནམ”ཟེར་ནས་མགོ་བོ་འཕྲེད་དུ་
གཡུག་གིན་ཡིད་ཆད་པའི་ཉམས་བསྟན་སོང་།
ཁོས་དབང་སྐྱིད་ལ་དེ་ལྟར་དམའ་འབེབས་དང་སྐྱོན་འཛུགས་བྱས་པས་ང་སེམས་
གཏིང་ནས་མི་དགའ་བར་གྱུར་པའི་དུས་མཚུངས་སུ། ཁོའི་སྤྱོད་སྟངས་དེར་ཞེ་མེར་ཞིང་
ཡིད་ཆད་པར་གྱུར། དེ་བས་ངས་ཚིག་ཐག་ཆོད་པའི་ངང་ནས“རེད། དབང་སྐྱིད་ཀྱིས་
གནང་བ་མ་ཞུས་པར་ཡུལ་ལ་སོང་བ་ནི་མོའི་སྐྱོན་ཆ་རེད། ཡིན་ནའང་མོའི་སྤྱོད་སྟངས་
མི་ལེགས་པ་སུས་མཐོང་བྱུང་། ང་ཚོ་ཚང་མ་ད་བར་དུ་ལྷན་དུ་བསྡད་པས་མོར་ཆ་རྒྱུས་
ཅི་ལ་མེད། འདི་ནི་མི་དཀར་པོར་ཞྭ་ནག་པོ་བསྐོན་པ་ཞིག་རེད”ཅེས་ངག་ལས་ཤོར།
སློབ་གཙོ་རྣམ་རྒྱལ་ནི་ཧ་ཅང་ཡ་མཚན་པའི་ངང་ང་ལ་ཅེར་ནས་བསྡད་བྱུང་། ཕལ་
ཆེར་ངས་སྐད་ཆ་དེ་འདྲ་ཞིག་བཤད་འོང་བ་ཁོའི་ཡིད་ཀྱི་ཟུར་ལའང་དྲན་མེད་པ་འདྲ།
ཡིན་ནའང་ཉིན་དེར་ཁོས་སྔོན་ཆད་ལྟར་གཞན་གྱིས་བསམ་འཆར་བཤད་པར་མི་དགའ་
བའི་རྣམ་འགྱུར་ཅི་ཡང་བསྟན་མ་བྱུང་། ཁོ་ཅུང་དོགས་མི་བདེ་བར་གྱུར་ཏེ་བསམ་བློ་
1 O5



གཡུ་དྲུག་དཀར་དཔེ་ཚོགས།
གཏོང་ཙམ་བྱས་ཏེ“རེད་རེད། དེ་དག་ནི་ངས་ཀྱང་གཞན་གྱི་ཁ་ནས་གོ་བ་ཡིན་པས་སྐྱོན་
བཙུགས་པ་ཡིན་ཀྱང་སྲིད། ཡིན་ནའང་ངེད་གཉིས་ཀྱིས་དེ་རྩོད་དོན་མི་འདུག”ཟེར་
བ་དང་། དེ་འཕྲལ་ངོ་མདངས་དེ་སྔོན་ང་ཐོག་མར་ཐོན་དུས་ལྟར་ཅུང་གནག་པར་གྱུར།
ཁོས་ཧ་ཅང་གཟབ་ནན་ངང”རེད་ཡ། ངས་ཁྱོད་འབོད་དོན་ནི་དོན་ཞིག་འདྲི་སྙམ་པ་དེ་
ཡིན། ཁྱོད་ཀྱིས་ཤོད་དང་། དགེ་རྒན་འགའ་རེས་ང་ལ་བསམ་འཆར་བཤད་ཀྱིན་ཡོད་པ་
ཨེ་རེད”ཟེར་བཞིན་ཡང་བསྐྱར་ང་ལ་ཅེར་ཏེ། རིན་བྲལ་གྱི་ནོར་བུ་ཞིག་ཁ་ནས་བསྐྱུགས་
ཡོང་བར་རེ་སྒུག་བྱེད་པ་ལྟར་བསྡད་བྱུང་།
ངས”དེ་ངས་མི་ཤེས”ཞེས་ལན་བཏབ་པ་ཡིན།
“ཁྱོད་ཀྱིས་དེ་དག་མི་ཤེས་པ་ག་ལ་སྲིད། གོ་ཐོས་ལྟར་ན་དགེ་རྒན་ཕལ་ཆེ་བ་ཞིག་
གིས་ང་ལ་རང་ཕྱོགས་རང་ལུགས་ཀྱི་ཞད་ཆེན་པོ་འདུག་ཟེར་གྱིན་ཡོད་སྐད། ཡིན་ནའང་
སློབ་གྲྭའི་མི་དོན་བཀོད་སྒྲིག་ཐད་ཡུལ་ཚོའི་སྲིད་གཞུང་གིས་ཐག་གཅོད་བྱེད་བཞིན་
ཡོད་པ་ཁྱོད་ཀྱིས་ཀྱང་ལོས་ཤེས། མགོ་ཁྲིད་ཀྱི་བྱ་བ་འདི་ངོ་མ་ཧ་ཅང་དཀའ་མོ་རེད་ཡ་
ཟེར།
དེ་རེད།”
ངས་ཀྱང་ཁོའི་སྐད་ཆ་རེ་རེར་ཡིད་འཐད་བྱེད་པ་ལས་དེ་མ་རེད”ཅེས་བཤད་དོན་
མི་འདུག་ལ་དེ་ལྟར་བཤད་ཀྱང་མི་སྲིད། ཕལ་ཆེར་སྔ་དྲོ་ཧྲིལ་བོར་ངེད་གཉིས་ཁོའི་
གཞུང་ལས་ཁང་དུ་བསྡད་པ་ཡིན་ལ། ཁོས་རང་ཉིད་ཀྱི་བྱ་བའི་དཀའ་ཁག་མང་པོ་ཞིག་
ང་ལ་བཤད་བྱུང་མོད། ང་ལ་མཚོན་ན་དེ་ནི་སློབ་གྲྭའི་སྲིད་འཛིན་གྱི་དོན་ཡིན་པས་
ཆ་རྒྱུས་ཅི་ཡང་མེད་པར་མ་ཟད། ཁོས་ང་ལ་དེ་དག་བཤད་པའི་དམིགས་ཡུལ་ཅི་ཡིན་
པའང་མི་རྟོགས། དྲོས་ཇ་ལ་ཉེ་དུས་ཁོ་ཕྱི་རོལ་གྱི་ཚོང་ཁང་ནང་དུ་འགྲོ་དགོས་པས་ངེད་
གཉིས་རང་རང་སར་གྱེས་པ་ཡིན།
106



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཁོས་བཤད་པའི་བྱ་བ་ནི་དེ་ཡིན་པར་འདུག ངེད་གཉིས་སོ་སོར་གྱེས་རྗེས་ང་ལ་
ཡང་བསྐྱར་བྱ་བ་ཅི་ཡང་མི་འདུག་ལ། ཡུལ་ཕྱོགས་སུ་འགྲོ་བའི་རླངས་འཁོར་ཡང་སྔ་
མོ་ནས་ཤོར་ཟིན། ཕྱིར་མལ་ཁང་དུ་ཕྱིན་པ་ན་མཐའ་འཁོར་སྟོང་ལྷང་ངེར་སྣང་བས།
འདུག་འདོད་མ་བྱུང་བར་རྒྱ་སྲང་དུ་ཟ་མ་ཟ་རུ་འགྲོ་གྲབས་ཀྱིས་སློབ་གྲྭའི་ཕྱི་སྒོའི་ཕྱོགས་
སུ་སོང་བ་ན། དེ་གར་སྦྲག་ཁྲིད་འཛིན་གྲྭའི་སློབ་མ་འགས་བཞད་གད་དང་བཅས་སྐད་
ཆ་སྣ་ཚོགས་བཤད་ཀྱིན་འདུག ཁོ་ཚོའི་མང་ཆེ་བ་ནི་འདི་གའི་སྡེ་བ་ཁག་གི་དགེ་
རྒན་དག་ཡིན་པས་ཕན་ཚུན་འདྲིས་པོ་ཡོད། ཁོ་ཚོས་ང་ཡོང་གིན་ཡོད་པ་མཐོང་འཕྲལ་
མ་བགྲོས་གཅིག་མཐུན་ངང་ཁྲེལ་འཛུམ་ཞིག་ཕྱུང་སྟེ་མིག་གི་མདའ་མོ་ངའི་སྟེང་དུ་
འཕངས་བྱུང་ལ། ཕན་ཚུན་ལ་ལྐོག་ཏུ་ཅི་ཞིག་ཤུབ་ཤུབ་ཏུ་བཤད་པ་ལྟར་སྣང་བས་ང་
ཡང་ཅུང་དོགས་མི་བདེ་བར་གྱུར། བར་དེར་ནམ་རྒྱུན་ཀུ་རེ་ལ་དགའ་བའི་དགེ་རྒན་
བཀྲ་ཤིས་ཀྱིས་ཁ་གང་སྔ་བྱས་ཏེ། "ཡ་ཨ་རོགས། མདང་དགོང་ཡང་རྩྭ་ཟོས་པ་ཡིན་
ནམ”ཞེས་དྲིས་བྱུང་། །
ངས་ཀྱང་ཁོས་བཤད་པའི“རྩྭ་ཡི་ནང་དོན་ཅི་ཡིན་པ་ཧ་གོ་བྱུང་བར་མ་ཟད། ནངས་
མོ་དབང་སྐྱིད་ལ་སྐྱེལ་མ་བྱེད་དུས་ཁོ་ཚོས་མཐོང་ཡོད་པའང་ཤེས་མོད། འོན་ཀྱང་ད་
ལྟའི་རིག་གནས་པར་ཁས་འཆེ་བའི་རྒན་གཞོན་སུ་ཡིན་ཡང་བུ་མོ་ཚོ་མཐོང་བའི་ཚེ་ན་
རང་ཉིད་ཀྱི་ལ་རྒྱ་ཐལ་དོང་དུ་གཡུགས་ཏེ། རྔོན་པའི་རྗེས་ཀྱི་ཁྭ་སྐྱག་ཇི་བཞིན་རྗེས་སྙེག་
ཅི་ཐུབ་ཀྱིས་འཁྲིག་སྦྱོར་གྱི་འཚོ་བ་ཁོ་ནར་དམིགས་ཀྱིན་ཡོད་པས། ངས་ཀྱང་གོ་སྐབས་
འདིར་བསྟན་ནས་ཀུ་རེའི་ཚུལ་དུ་དེ་ལ་བརྩེ་དུངས་ཟེར་བ་རེད། ཕག་གསེབ་ཀྱི་སྤྱོད་པ་
དང་མཚུངས་པ་མ་རེད། འདི་གཉིས་ཀྱི་ཁྱད་པར་རྒྱུན་དུ་སེམས་ལ་འཛིན་དགོས”ཞེས་
སློབ་ཁྲིད་བྱེད་པ་ལྟར་བཤད་པས་འཁྲིས་ཀྱི་མི་ཚང་མ་ཧབ་ཆ་དིར་རེར་གྱུར། །
དགེ་རྒན་བཀྲ་ཤིས་ཅུང་ཁ་སྐྱེངས་ཏེ་ངོ་མདངས་དམར་བོར་འགྱུར་ཙམ་གྱིས་ཅུང་
107



གཡུ་དྲུག་དཀར་དཔེ་ཚོགས།
དོགས་མི་བདེ་བའི་ངང༌ཨ་ལ་ཀུ་རེ་ཡིན། ཁྱོད་དེ་རིང་ཡུལ་ལ་མི་འགྲོའམ”ཟེར།
ངས་ཀྱང”སློབ་གཙོས་བྱ་བ་ཞིག་འདུག་ཟེར་བས་ཡུལ་དུ་འགྲོ་མ་ཐུབ་པར་ལུས་སོང་
བ་རེད”ཅེས་ལན་དྲང་བོར་བཏབ། །
ཁོས་དེ་མུར”རེད་ཡ། མདང་དགོང་ང་ཡུལ་གཙོའི་གན་དུ་སོང་དུས་སློབ་གཙོ་རྣམ་
རྒྱལ་ཡང་དེ་གར་འདུག ཁོ་གཉིས་ཀྱིས་ཕལ་ཆེར་ཁྱོད་གླེང་གིན་འདུག་མོད། ང་གན་
དུ་ཐོན་པས་དེ་མ་ཐག་གླེང་མཚམས་བཞག་སོང”ཞེས་བཤད་རྗེས་མིག་རེ་རེར་ཅི་ཞིག་
རྟོགས་འདོད་པ་ལྟར་སློབ་གཙོས་ཁྱོད་བོས་ནས་ཅི་ཞིག་བཤད་སོང་ཞེས་དྲིས་བྱུང་།
ང་དགོད་ཙམ་བྱས་ཏེ༌དོན་དག་ཅི་ཡང་མི་འདུག”ཅེས་བཤད་པ་ན། ཁོ་ཚོས་
ཀྱང་ཡིད་མི་ཆེས་པའི་ཉམས་ཤིག་བསྟན་པ་ལས་མུ་མཐུད་དུ་གཏིང་འདྲི་མི་བྱེད། ངོ་མ་
བཤད་ན་ཁོ་ཚོ་ཡིད་མི་ཆེས་པར་ཁག་མི་འདུག་ལ་དེའི་རྐྱེན་གྱིས་ཁོ་ཚོས་ནམ་རྒྱུན་ང་
ནི ”གསང་བ”ཞིག་རེད་སྙམ་པ་ཡིན་ཤས་ཆེ། བར་དེར་ཕ་རོལ་ནས་སློབ་གཙོའི་ཆུང་མ་
ཏཱ་རེས་ང་བོས་ཏེ་ཁ་པར་ཐོན་བྱུང་ཟེར། ཁ་པར་གཏོང་མཁན་ནི་ལྷ་མགོན་ཡིན་འདུག
ཁོས་ང་རྫོང་མཁར་དུ་ཐོན་དུ་ཆུགས་དང་ཁོས་དེ་གར་བསྒུགས་ཡོད་ཟེར།
ང་རྫོང་མཁར་དུ་ཐོན་དུས་ལྷ་མགོན་གྱིས་ཏག་ཏག་ལ་ཚོང་རའི་སྒོ་འགྲམ་ན་ང་ལ་
བསྒུགས་འདུག ཁོའི་གན་དུ་སྒྲོལ་འཚོ་ཡང་འདུག་པས་ངའི་སེམས་ཅུང་མི་སྐྱིད་པར་
གྱུར་སོང་། ལྷ་མགོན་གྱིས་དེ་རིང་ཁོས་འགྲོ་སྒོ་བཏང་ནས་སྣེ་ལེན་བྱེད་ཟེར་ནའང་།
སྒྲོལ་འཚོས་དེ་རིང་ངེས་པར་དུ་མོས་སྣེ་ལེན་བྱེད་རྒྱུ་ཡིན་ཟེར་ནས་ངེད་གཉིས་ཁྲིད་དེ་
ཟ་ཁང་ཅུང་ཆེ་བ་ཞིག་ལ་སོང་བ་དང༌། བར་གཅོད་ཡོད་པའི་སྡོད་གནས་ཤིག་ཏུ་བསྡད་
རྗེས་ལྷ་མགོན་ལ་ཁྱོད་ཀྱིས་ཟ་མ་འདེམས་དང་ཟེར་བས། ལྷ་མགོན་གྱིས་འཛེམ་དོགས་
མེད་པར་ཚོད་མ་རིགས་བརྒྱད་དགུ་ཙམ་བདམས་བྱུང་ལ། དེའི་ཁར་ཆང་སྤུས་ལེགས་
དམ་བེ་གང་ཡང་ཁྱེར་ཤོག་ཟེར།
108



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། ས་
སྒྲོལ་འཚོས་དགའ་སྤྲོ་ཆེན་པོའི་ངང་ངའི་ལས་གནས་སྤར་ཟིན”ཟེར་ནས་ང་ལ་
བལྟས་བྱུང་བས། ཕལ་ཆེར་ལྷ་མགོན་ལ་སྔོན་ནས་བཤད་ཟིན་པ་འདྲ། །
ང་ཡ་མཚན་པར་གྱུར་པས་ཁ་ནས”གང་ཞིག་ལ”ཞེས་ཤོར།
མོས་ཕལ་ཆེར་ལས་སྤོར་བྱེད་པའི་དབང་ཆ་ཚང་མ་རང་ལག་ཏུ་ཡོད་པ་ལྟ་བུའི་
ཉམས་ཤིག་བཏོད་དེ“རྫོང་སློབ་གསོ་ཅུས་ཀྱི་ནང་དུ་སྤར་བ་ཡིན། ད་ལྟའི་དུས་འདིར་
དགེ་རྒན་བྱས་ན་མི་རྣམས་ཀྱིས་མིག་ནང་དུ་མི་འཇོག་པར་མ་ཟད། ད་དུང་སྡུག་དེ་ལས་
ལྷག་པ་མྱོང་དགོས་པར་འདུག”ཟེར། ཁོ་མོ་ལས་སྤོར་བྱས་པ་བདེན་ཡང་སྲིད་མོད་དགེ་
རྒན་ལ་གདེང་འཇོག་བྱེད་པའི་སྐད་ཆ་འདི་ནམ་རྒྱུན་རྣ་བྱང་དུ་གྱུར་ཟིན་པ་ཞིག་རེད།
ལྷ་མགོན་གྱིས་ཀྱང་ཀུ་རེའི་ཚུལ་དུཡང་ཁྱོད་ཀྱིས་ལྐོག་རྔན་ཅི་ཞིག་བརྫངས་པ་
ཡིན”ཅེས་དྲིས་པ་ན། མོས་མནའ་བསྐྱལ་ཏེ་ངས་ལྐོག་རྔན་ཅི་ཡང་མ་བརྫངས་”ཟེར།
ངས་ངུ་དགོད་ཅིག་བྱས་པ་ལས་ཅི་ཡང་མ་བཤད། མ་གཞི་མོས་ངེས་པར་དུ་ལྷ་
མགོན་དང་ངེད་གཉིས་ལ་སྣེ་ལེན་བྱ་རྒྱུ་ཡིན་ཟེར་དོན་ཡང་འདི་ཡིན་འདུག དོན་ངོ༌
མར་བཤད་ན་ད་ལྟའི་དུས་ཀྱི་ལས་སྤོར་བྱ་སྲོལ་ནི་ཧ་ཅང་རྙོག་འཛིང་ཆེ་བ་ཞིག་སྟེ།
གལ་ཏེ་ཁྱོད་ལས་སྤོར་བྱེད་སྙམ་ན་ངེས་པར་དུ་ལག་ཏུ་རྒྱུ་དགོས་པ་རེད་ལ། གལ་ཏེ་རྒྱུ་
མེད་ཚེ་ངེས་པར་དུ་ལག་ཏུ་དབང་ཆ་ཡོད་པའི་རྒྱབ་རི་བརྟན་པོ་ཞིག་དགོས། དེ་གཉིས་
ཀྱི་གང་ཡང་མེད་ཚེ་ཁྱོད་ལ་རིག་གནས་ཡོན་ཚད་དང་བྱ་བའི་ནུས་པ་ཅི་འདྲ་ཡོད་ཀྱང་
ཁ་བཟང་གཏམ་མཁན་རེ་ཡོད་པ་མ་གཏོགས་ལག་ལེན་དུ་བསྟར་མཁན་གཅིག་ཀྱང་ཡོད་
མི་སྲིད། དེ་བས་སྔོན་ཆད་ང་ཚོ་སློབ་གྲྭ་ནས་མཐར་ཕྱིན་དུས་ཀྱང་སློབ་སྦྱོང་ལ་བཟང་
བའི་སློབ་མ་དག་ནི་གཞི་རིམ་དུ་སོང་ནས་དགེ་རྒན་བྱེད་པ་མ་གཏོགས་ལས་ཁུངས་
ལེགས་པོ་ཞིག་ལ་འགྲོ་ས་མི་རྙེད་པ་དང་། སློབ་སྦྱོང་ལ་མི་ལེགས་ཀྱང་རྒྱབ་རི་བཀན་
པའི་སློབ་མ་དག་ཁུལ་ཐོག་དང་རྫོང་ཐོག་ཏུ་སྡོད་ཀྱིན་ཡོད་ཅིང་ལག་ཏུ་རང་རང་གི་ཡིད་
109



གཡུ་དྲུག་དཀར་དཔེ་ཚོགས།
སེམས་ཁེངས་པའི་ལས་ཀ་ལེགས་པོ་འཐོབ་ཀྱིན་ཡོད་པས། རྩིས་དངོས་རྫས་གསུམ་
ལེགས་པོར་སློབ་པ་ལས།། ཕ་མ་དཔོན་པོ་ཡིན་ན་ཀུན་ལས་ལྷག”ཅེས་པའི་གནས་ཚུལ་
དངོས་མཚོན་པའི་བྱིས་གླུ་ལྟ་བུའི་འུ་ཐུག་གི་ངག་རྒྱུན་བྱུང་བ་རེད། དེ་བས་སྒྲོལ་འཚོ་
སློབ་གྲྭ་ཆེན་མོ་བ་ཡིན་ཡང་རིག་གནས་ཆུ་ཚད་ཅི་འདྲ་ཡོད་པ་ལྷ་མགོན་དང་ངེད་གཉིས་
ཀྱི་སེམས་ན་ཁྲིགས་ཁྲིགས་ཡིན་པས། མོ་རྫུ་འཕྲུལ་ཅི་འདྲ་ཞིག་གིས་བཏེགས་ཏེ་ལས་
སྤོར་བྱས་པ་ཤེས་མི་འདོད། ངས་སྐད་ཆ་ཅི་ཡང་མ་བཤད་པར་ཆང་འཐུངས་པ་ཡིན། ལྷ་
མགོན་གྱིས་མོའི་ཚིག་རྔ་མི་གཏོང་བར་འདུག ཁོས་ཀུ་རེ་དང་དོན་གཏམ་འདྲེས་མའི་
ངང“ཁྱོད་ཀྱིས་ལྐོག་རྔན་མ་བྱིན་ཚེ་སློབ་གཙོས་རོགས་བྱས་པ་ཡིན་རྒྱུ་རེད། དེ་མ་
གཏོགས་ཁྱོད་ལ་དེ་འདྲའི་མོ་སྒོ་ཞིག་ཡོད་དམ”ཟེར།
མོའི་ངོ་མདངས་དམར་པོར་གྱུར་ནས་ཨ་ལ་ཀུ་རེ་ཡིན། ཨ་ཞང་གིས་ཅུས་ཀྲང་
ལགས་ལ་བཤད་དེ་ལས་སྤོར་བྱས་པ་ཡིན། དེ་མ་གཏོགས་ང་ལ་ནུས་པ་དེ་འདྲ་ཞིག་ག་ལ་
ཡོད་ཟེར་ནས་བགད་བྱུང༌།
མོས་ཨ་ཞང་ཟེར་བ་ནི་སློབ་གཙོ་རྣམ་རྒྱལ་ཡིན་པས། ངའི་ཡིད་ལ་སླར་ཡང་སྔ་
དྲོ་སློབ་གཙོ་རྣམ་རྒྱལ་གྱིས་བཤད་པའི་སྐད་ཆ་དེ་དག་དྲན་བྱུང་ཡང་ཨུ་ཚུགས་ཀྱིས་
ཀླད་པའི་ཕྱི་རོལ་ཏུ་འདེད་ཅི་ཐུབ་བྱས་ནས། ནམ་རྒྱུན་མཐོང་མི་འདོད་པའི་མོར”ངས་
ཁྱོད་ལས་སྤོར་བྱས་པར་རྟེན་འབྲེལ་ཞུས་པ་ཡིན”ཅེས་བཤད་བཞིན་ཆང་ཀོང་བུ་གསུམ་
གཙང་འཐུང་བྱས་པ་ལ། མོ་ཡང་ཧ་ཅང་ཧ་ཅང་དགའ་བའི་ངང་ཆང་ཀོང་བུ་གསུམ་
འཐུངས་བྱུང་། དོན་ངོ་མར་མོས་ངས་བཤད་པའི་སྐད་ཆར་གོ་བ་ལེགས་པོ་བླངས་འདུག
ང་ཚོས་ཟ་མ་ཟོས་ཤིང་ཆང་དམ་བེ་གང་བོ་འཐུངས་ཚར་དུས་ཉི་མའང་ནུབ་འདུག་
པས་སྒྲོལ་འཚོ་ཡུལ་དུ་འགྲོ་དགོས་ཟེར་ནས་བུད་སོང་ལ། ལྷ་མགོན་དང་ངེད་གཉིས་ཐད་
ཀར་རླངས་འཁོར་ས་ཚིགས་ཀྱི་མགྲོན་ཁང་དུ་སོང་ནས་ཐོ་འགོད་བྱས་ཤིང་། སླར་ཡང་
1 10



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། །
ཆང་དམ་བེ་གང་ཉོས་ནས་ཁ་བརྡ་བྱེད་སྤྱད་བྱས་པ་ཡིན། དགོང་མོ་དེར་ལྷ་མགོན་གྱིས་
གཞི་ནས་ཁོས་སློབ་དཔྱོད་གཙོ་སྐྱོང་བའི་འགན་དེ་འཁུར་མི་འདོད་པའི་གནས་ཚུལ་ང་
ལ་བཤད་བྱུང་། ངས་ཀྱང་ཁོ་སློབ་དཔྱོད་གཙོ་སྐྱོང་བར་འདུག་མི་འདོད་དོན་ཅི་ཡིན་པ་
ཤེས་ན་ཡང་དེ་ལྟར་ཕྱི་བཤོལ་བྱེད་པ་ནི་ནོར་འཁྲུལ་ཞིག་ཡིན་ཚུལ་བཤད་པ་ན། ཁོས་
གཞི་ནས་དངན་པ་ཞིག་འཐེན་བཞིན“ངོ་མ་ད་ལྟ་བྱ་བར་ཧུར་བརྩོན་ཅི་འདྲ་བྱས་ཀྱང་
ཕན་ཐོགས་ཅི་ཡང་མི་འདུག དུས་རྒྱུན་ཡང་ལས་ཡང་འགྲོ་བྱེད་མཁན་དག་ནི་རེ་རེ་
བཞིན་རྫོང་མཁར་དུ་ལས་སྤོ་བྱས་འགྲོ། ངས་སློབ་དཔྱོད་གཙོ་སྐྱོང་བའི་འགན་དེ་ནི་
དགེ་རྒན་དག་ལ་ཆད་པ་གཅོད་བྱེད་ཀྱི་འགན་རེད། གང་བྱུང་དུ་མི་སེམས་ལ་སྡུག་
འཇོག་དོན་མི་འདུག་པས”ཟེར།
ངས་ཀུ་རེའི་ཚུལ་དུ་དེ་ནི་ང་ཚོའི་ལས་དབང་རེད་ཅེས་བཤད་པ་ལ། ཁོ་ཡང་དགོད་
ཙམ་བྱས་ཏེ་ལས་དབང་ཡང་ཅི་འདྲའི་ལས་བཙོག་ཅིག་རེད་ཨང་། ད་ནི་ངལ་གསོ། སང་
ཉིན་ད་དུང་རང་ཡུལ་དུ་འགྲོ་དགོས་པས་ཆང་དྲི་ཡལ་དགོས”ཟེར།
བརྒྱད་པ།
ལོ་མ་སར་བའི་ཡར་སྔོན་དེར་ང་ལ་ཡང་བསྐྱར་ལྷ་མགོན་གྱིས་བཏང་བའི་ངག་
འཕྲིན་ཞིག་འབྱོར་ལ། དེ་ནི་རྫོང་མཁར་དུ་ཕྱིན་པའི་སྡེ་བའི་ནང་གི་རྒད་པོ་ཞིག་གིས་
ཁྱེར་ཡོང་བ་ཡིན་ཏེ། ནང་དོན་ནི ”དབང་སྐྱིད་གར་སོང་མི་ཤེས་པར་གྱུར་པས་ཁྱོད་སང་
ཉིན་རྫོང་མཁར་ལ་འབྱོར་དགོས”ཟེར། གློ་བུར་བའི་འཕྲིན་དེས་ང་ཧད་ཧད་པོར་ལུས།
ཡང་སྙིང་དོན་དག་ཅི་ཞིག་བྱུང་སོང་ངམ་སྙམ་སྟེ་རྒད་པོ་དེར་བལྟས་ནས”འཕྲིན་དེ་ཙམ་
རེད་དམ”ཞེས་དྲིས་པ་ན། རྒད་པོས་ངའི་གདོང་ནས་ཉམས་འགྱུར་ཅི་ཞིག་མཐོང་བྱུང་



གཡུ་དྲུག་དཀར་དཔེ་ཚོགས།
བ་ལྟར་ཅེ་རེར་ལྟ་བཞིན”གཞན་བཤད་མ་བྱུང”ཟེར་བ་དང་། སླར་ཡང་“མོ་སུ་རེད”ཅེས་
དྲིས་བྱུང་། ངས་ང་ཚོའི་དགེ་རྒན་ཞིག་རེད”ཅེས་བཤད་པ་ན། ཁོས“འོ་ན་ཁྱོད་འབོད་
དོན་ཅི་རེད”ཟེར། ངས་ཡུད་ཙམ་ལ་འདང་ཞིག་བརྒྱབ་རྗེས”ཁྱོད་ཀྱིས་སྐད་འཕྲོད་པར་
བྱས་པར་བཀའ་དྲིན་ཆེ”ཞེས་བཤད་པ་ཡིན། །
ཕྱི་ཉིན་ང་རྫོང་མཁར་དུ་འབྱོར་དུས་ཕྱི་དྲོའི་དུས་ཚོད་གསུམ་པ་རེད། འུར་ཟིང་ཆེ་
བའི་རྫོང་མཁར་གྱི་ཁྲོམ་གཞུང་ཀུན་ཏུ་མི་ཚོགས་ནམ་རྒྱུན་ལས་ལྡབ་འགྱུར་གྱིས་མང་དུ་
སོང་ཡོད་དེ། ལོ་སར་བསླེབ་ལ་ཁད་ཡོད་པས་ཐག་ཉེ་རིང་གི་འབྲོག་པ་དང་རོང་བ། རྫོང་
མཁར་གྱི་སྡོད་དམངས་ཚང་མ་སྒོར་བུད་ཅིང་རྒྱ་སྲང་དུ་འཚངས་ཏེ་རང་རང་ལ་མཁོ་
བའི་དངོས་རྫས་ཀྱི་བཟང་ངན་ལ་ལྟ་བའམ། རིན་གོང་གཏམ་པ་དང་ཚོང་འགྲིག་སྟེ་ཉོ་
བ་སོགས་ཀྱི་འདུ་ལོང་བྱེད་ཀྱིན་ཡོད་པ་སྨོས་ཅི་དགོས། ང་ནི་རླངས་འཁོར་ལས་བབས་
མ་ཐག་འདུ་ལོང་དེའི་དཀྱིལ་དུ་ལྷུང་སོང་བས་རེ་ཞིག་གང་ལ་འགྲོ་དགོས་པའང་མི་ཤེས་
པར་གྱུར། ད་ལྟ་ལྷ་མགོན་ཡང་གང་ཞིག་ཏུ་ཡོད་པ་མི་ཤེས་པས་སྲང་ལམ་དུ་འགྲེང་ནས་
ཅུང་ཙམ་བསྡད་རྗེས། ཐད་ཀར་ཉེ་སྔོན་ལྷ་མགོན་དང་ངེད་གཉིས་ཞག་སྡོད་བྱེད་སའི་
རླངས་འཁོར་ས་ཚིགས་ཀྱི་མགྲོན་ཁང་དམིགས་ཏེ་སོང་། ང་མགྲོན་ཁང་གི་སྒོ་ཁར་ཐོན་
དུས་ཏག་ཏག་ལྷ་མགོན་ཚུར་ཡོང་བ་དང་འཕྲད་བྱུང་། ཁོའི་གདོང་ལ་དཔོག་པར་དཀའ་
བའི་འཛུམ་མདངས་ཤིག་ཤར་འདུག་པ་དེ་ནི། ཁ་སང་ཁོས་སྐད་བཏང་བ་དེ་དང་ལྡོག་
ཟླར་གྱུར་ཡོད་པ་ལྟར་སྣང་བས་ང་རེ་ཞིག་ཡ་མཚན་པར་གྱུར། དེ་བས་ངས་ཁོ་ལ“ཁྱོད་
ཀྱིས་ཅི་ཞིག་བྱེད་ཀྱིན་ཡོད”ཅེས་དྲིས་པ་ཡིན།
ཁོ་དགོད་བཞིན་དུ་ངའི་འཁྲིས་སུ་བཅར་ནས”འགྲོ། ནང་དུ་འགྲོ་ལ་ཁ་བརྡ་བྱེད་
ཟེར་བས། ངེད་གཉིས་མཉམ་དུ་ཕྱིར་མགྲོན་ཁང་དུ་ཕྱིན། ཁོ་སྡོད་སའི་ཁང་བ་དེ་རྒྱབ་
ཕྱོགས་ཀྱི་གྲུ་ག་ན་ཡོད་ཅིང་། ཁང་རྒྱབ་རྒྱ་ལམ་དུ་ཕྱོགས་ཤིང་སྒོ་ནང་ཕྱོགས་སུ་འཁོར་
112



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། །
འདུག སྒོ་ཁར་ཐོན་འཕྲལ་ལྷ་མགོན་གྱི་གདོང་ལ་སྔོན་བཞིན་འཛུམ་ཞིག་ལངས་
ནས”ངས་སྐད་བཏང་བ་ཐོས་འཕྲལ་ཁྱོད་འཚུབ་ཆ་ལངས་ཡོད་ཨང”ཟེར།
ངས་ཀྱང་དེར་བསྟུན་ནས་ཁོའི་ཁོག་ལ་ཅི་ཞིག་བཅུག་ཡོད་པའི་དོགས་པ་སྐྱེས་ཀྱང་
ངག་ནས“མོ་གང་ཞིག་ཏུ་སོང་བ་རེད”ཅེས་པའི་དྲི་བ་དེ་ཤོར་སོང་།
ལྷ་མགོན་དགོད་བཞིན་དུ་འགྲོ། ནང་ལ་འགྲོ་ཞེས་སྒོ་ཕྱེ་བྱུང་བས་ང་སྔ་བ་བྱས་
ཏེ་སྒོ་ཐེམ་བརྒལ་བ་ན། དབང་སྐྱིད་ཀྱང་ཁང་བ་དེའི་ནང་དུ་འདུག་པ་མཐོང་བས་མ་
གཞི་ལྟས་ངན་འདིས་ང་ལ་ཀུ་རེ་རྩེ་བ་ཡིན་པ་རྟོགས་བྱུང་། ཡིན་ན་ཡང་དབང་སྐྱིད་ཀྱི་
ངོ་མདངས་ནམ་རྒྱུན་དང་མི་འདྲ་བར་ཧ་ཅང་ཉམ་ཐག་པ་ལྟར་འདུག་ཅིང་། ང་མཐོང་
འཕྲལ་མྱུར་མོར་ཡར་ལངས་ཏེ་བཙན་ཚུགས་ཀྱིས་འཛུམ་ཞིག་ཕྱུང་། ང་མལ་ཁྲིའི་
མཐའ་འགྲམ་དུ་འདུག་སྟེགས་བྱས་ཏེ་བསྡད་པ་ན་དབང་སྐྱིད་ངའི་གཤམ་དུ་བསྡད་བྱུང་
ལ། ལྷ་མགོན་ཡང་ཁ་གཏད་དུ་བསྡད་ནས་དགོད་བཞིན་དུ་མོས་ཁྱོད་འབོད་རོགས་ཟེར་
བས་ངས་ཆེད་དུ་སྐད་དེ་བཏང་བ་ཡིན། འོན་ཀྱང་རྫུན་སྒྲིག་མཁན་ནི་མོ་རེད། ཁྱོད་
ཀྱིས་མོར་དྲིས་དང་ཆོག”ཟེར། །
ངས་དོན་དག་ཅི་ཞིག་བྱུང་སོང་བ་མ་ཤེས་པར་དབང་སྐྱིད་ལ་བལྟས་པ་ན། མོའི་ངོ༌
མདངས་དམར་པོར་གྱུར་ཏེ་དགོད་ཙམ་བྱས་པ་དང་། དེ་འཕྲལ་མིག་ཆུ་སྲན་མ་འགྲིལ་
འགྲིལ་བྱས་ནས་ངུས་བྱུང་བས། ལྷ་མགོན་ཡང་ཧ་ཅང་ཡ་མཚན་པར་གྱུར་ཏེ་ཧ་ཅང་
གཟབ་ནན་ངང་དབང་སྐྱིད་ལ''ཡང་སྙིང་དོན་དག་ཅི་ཞིག་བྱུང་སོང་བ་རེད”ཅེས་དྲིས་
བྱུང་བས། ངས་གཞི་ནས་ལྷ་མགོན་གྱིས་ད་དུང་ཅི་ཡང་ཤེས་མེད་པ་རྟོགས་ཏེ་ཁ་གསབ་
ཀྱི་ཚུལ་དུ“ཁྱོད་ངུས་ནས་ཅི་བྱེད། དོན་དག་ཅི་བྱུང་ཡང་ངུས་པས་ཐག་ཆོད་པ་མ་རེད།
ཁྱོད་ཀྱིས་ཤོད་དང”་ཞེས་བཤད། །
མོས་མུ་མཐུད་དུ་མིག་ཆུ་འདོན་བཞིན་དུ་ངུ་སྔངས་དང་བཅས”ཁོ་ལྷ་སར་བྲོས་ཤིང་
113



གཡུ་དྲུག་དཀར་དཔེ་ཚོགས།
ཕལ་ཆེར་ཕྱིར་ཡོང་རྩིས་མེད་པ་འདྲ་ཟེར་བཞིན་སླར་ཡང་ངུས་བྱུང་།
ལྷ་མགོན་གྱིས་ད་དུང་ཅི་ཡང་གོ་བཞིན་མེད་པར་མིག་ཧྲིག་ཧྲིག་གིས་ཁྱོད་ཀྱིས་སུ་
ཟེར་བ་ཡིན་”ཞེས་འདྲི་བཞིན་འདུག
ངའི་སེམས་ཧ་ཅང་འཚིག་པར་གྱུར་ཏེ་རེ་ཞིག་ཅི་ཞིག་བཤད་དགོས་པ་ཡང་མི་
ཤེས་པར་གྱུར། མོས་རང་ཉིད་ཀྱི་གདམ་ག་དེ་ལ་དེ་འདྲའི་ཡིད་ཆེས་ཀྱིས་ཁེངས་ཤིང་དེ་
འདྲའི་རེ་སྙེག་བྱེད་ཀྱིན་ཡོད་པ་དེ་སྔ་ནས་ང་ལ་བཤད་མྱོང་བས། མོའི་ད་ལྟའི་གནས་
བབ་ལ་རྒྱུས་ལོན་བྱེད་ཅི་ལ་མི་ཐུབ། མིའི་འཚོ་བའི་ཁྲོད་དུ་ནམ་རྒྱུན་དོན་འདི་འདྲ་བ་
མང་དུ་འབྱུང་བ་ཡིན་ཏེ། རང་ཉིད་ཀྱིས་འཐོབ་པར་རེ་ཞིང་ཐོབ་པར་འོས་པ་མང་པོ་ཞིག་
འཇའ་ཚོན་དང་ཆུ་བུར་ཇི་བཞིན་སྐད་ཅིག་སྐད་ཅིག་ལ་མིག་མདུན་ནས་རྒྱང་དུ་ཡལ་
འགྲོ་ལ། རང་ཉིད་ཀྱི་ཡིད་ལའང་མ་དྲན་པ་མང་བོ་ཞིག་ཆོ་འཕྲུལ་བཞིན་གློ་བུར་དུ་ཆར་
ཞོད་བབས་པ་ལྟར་མགོ་ཐོག་ཏུ་བྱོ་འོང་བ་ཡིན་པས། དེ་འདྲའི་སྐབས་སུ་གནས་ལུགས་
བཤད་པར་ནུས་པ་ཅི་ཡང་མེད་པར་གྱུར་འགྲོ། སྐབས་དེར་ལྷ་མགོན་གྱིས་གཞི་ནས་ཅི་
ཞིག་གི་ཧ་གོ་བྱུང་བ་ལྟར་ཅུང་དོགས་མི་བདེ་བའི་ངང་ཡར་ལངས་ཏེ་ངས་ད་དུང་དངོས་
རྫས་ཤིག་ཉོ་དགོས་པས་རྒྱ་སྲང་དུ་འགྲོ་ལ་འོང་། ཁྱོད་གཉིས་ཀྱིས་ཁ་བརྡ་བྱོས་ཤིག”ཅེས་
བཤད་རྗེས་ཕྱི་རོལ་ཏུ་བུད་དེ་སྒོ་བརྒྱབ་བྱུང་།
ཤུལ་དུ་ངེད་གཉིས་ལྷག་སོང་བས་ངས་ཀྱང་ཁ་བརྡ་ཅི་ཞིག་བྱེད་དགོས་པའང་མ་
ཤེས། བསམ་བློ་ཞིག་གཏོང་བཞིན”ངས་ཁྱོད་གང་ཞིག་ལ་བུད་སོང་བ་ཡིན་ནམ་སྙམ་
བྱུང་། ངས་མདང་དགོང་ནམ་གང་བོར་དེ་ལྟར་འདང་བརྒྱབ་པ་ཡིན”ཅེས་བཤད།
ངས་དེ་ལྟར་བཤད་ན་འོས་འཚམ་ཞིག་ཡིན་མིན་མི་ཤེས། ཡིན་ནའང་ངས་དངོས་
གནས་དེ་ལྟར་སྙམ་ཞིང་མདང་དགོང་ནམ་ཕྱེད་བར་དུ་གཉིད་མ་ཁུགས། འདི་ནི་ང་ལ་
མཚོན་ན་མོར་བཤད་རྒྱུའི་སྐད་ཆ་ཉག་གཅིག་ཡིན། ཁོ་མོ་ཡིད་ཆེས་མིན་ཅི་ཡིན་ཡང་
114



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ངོ་མ་དེ་འདྲ་ཞིག་རེད།
མོས་གཞི་ནས་ངུ་མཚམས་བཞག་བྱུང་། ལག་གཡས་པས་མིག་ཆུ་འབྱིད་ཙམ་བྱས་
རྗེས་རང་ཉིད་ལ་ལེ་བདའི་ཚུལ་དུ་དེ་ནི་ཁོའི་ནོར་འཁྲུལ་མིན། ང་ལན་པ་ཡིན། དོན་
ངོ་མར་ཁོ་ལའང་ཁག་མེད་”་ཟེར་བཞིན་འདང་རྒྱག་ཅིག་གི་ནང་དུ་ལྷུང་ནས་ཕལ་ཆེར་ང་
མོའི་གན་དུ་ཡོད་པའང་བརྗེད་འདུག་པ་འདྲ།
ངས་ད་སོ་མ་བཤད་པའི་སྐད་ཆ་དེའི་ཧ་མ་གོ་བར“ཁྱོད་ཀྱི་སྐད་ཆ་དེའི་ནང་དོན་ཅི་
ཡིན”ཞེས་འདྲི་དགོས་བྱུང་། །
མོས་རང་སྐྱོན་ངོས་ལེན་པ་ལྟར་མགོ་བོ་དུད་ནས་སྐད་དམའ་མོས”ངས་གཉེན་དོན་
རྗེས་ལ་བསྣུར་རྒྱུ་བྱས་པར་ཁོ་ཡིད་མ་འཐད་པས་རེད། ངའི་བསམ་ཚུལ་ནི་རང་ཉིད་
ཀྱིས་སློབ་གྲྭ་ཆེན་མོར་རྒྱུགས་སྤྲོད་པར་བར་ཆད་མི་འོང་ཆེད་ཡིན། ཁོས་བུད་མེད་ཀྱི་
ཚིག་ལ་བློ་གཏད་མེད་པས་ཚིག་ཙམ་ལ་ཉན་ནས་རང་ཉིད་ཀྱི་དུས་ཚོད་དོན་མེད་དུ་
གཏོང་མི་སྲིད་ཟེར། དེ་བས་ང་ཁོང་ཁྲོ་ལངས་པ་ཡིན”ཟེར། །
ངས་མོར“འོན་ཀྱང་དེ་ནི་ཁྱོད་ཁོ་ནའི་ནོར་འཁྲུལ་དུ་བརྩི་ག་ལ་རུང་། གཉེན་དོན་
གྱིས་མི་ཞིག་གི་ཡོད་ཚད་ཀྱི་ཚབ་བྱེད་མི་རུང་བ་ནི་བདེན་དོན་ཞིག་རེད”ཅེས་བཤད་པ་
ན།
།
མོས་གཞི་ནས་ངུ་དགོད་ཅིག་བྱས་ཏེ”འོན་ཀྱང་ཕ་མ་གཉིས་ཀྱིས་ང་ལ་ལེ་བདའ་
བྱེད་ཀྱིན་འདུག ཁོ་ཚོས་ང་ལ་མྱུར་དུ་དགའ་གྲོགས་གཞན་ཞིག་ཚོལ་ལ་གཉེན་སྒྲིག་
བྱོས་ཤིག་ཟེར། ཁོ་ཚོས་ཀྱང་ང་བསམས་པ་རེད”ཟེར།
ངའང་ཐབས་ཟད་དེ་ཕར་ལྟ་ཚུར་ལྟ་ཞིག་བྱས་རྗེས་ཁང་བའི་ནང་དུ་དབུགས་
འཚངས་འོང་བས་ང་ཚོ་ཕྱི་རོལ་ཏུ་འཆམ་འཆམ་ལ་འགྲོ་ཞེས་བཤད།
ངེད་གཉིས་ཕྱི་རོལ་ཏུ་བུད་དུས། ཁྲོམ་སྲང་གི་མི་དག་ཅུང་ཟད་ཇེ་ཉུང་དུ་གྱུར་



གཡུ་དྲུག་དཀར་དཔེ་ཚོགས།
འདུག་ཀྱང་། ལམ་ནང་གི་རླངས་འཁོར་དང་ལག་སྐྱོར་འཁོར་ལོ། སྦག་སྦག་འཁོར་ལོ་
བཅས་ཀྱི་འདུ་ལོང་ད་སྔོན་ལས་ཀྱང་འཁྲུག་ཟིང་ཆེ་བར་འདུག ངེད་གཉིས་མགྲོན་ཁང་
གི་དྲང་ཐད་ནས་སྲང་ལམ་བརྒལ་ཏེ་སྒེར་ཚོང་ཁྲོམ་རའི་སྒོ་ཁར་ཐོན་མ་ཐག་ཏག་ཏག་
སློབ་གཙོ་རྣམ་རྒྱལ་ལ་ཕྲད་བྱུང༌། སློབ་གཙོ་རྣམ་རྒྱལ་ཁོའི་གཞུང་རྟ“གསེར་འབྲུག”
རྟགས་ཅན་གྱི་སྦག་སྦག་འཁོར་ལོ་དེར་ཞོན་འདུག་ཅིང་། ནམ་རྒྱུན་སྦག་སྦག་ཞོན་དུས་
ཀྱི་ཤེལ་མིག་ནག་པོ་དེའང་བརྒྱབ་འདུག་པས་རྒྱ་སྲང་དུ་ཁྱད་ཆོས་ངོམ་པའི་རྐྱལ་སྟོང་
ཞིག་དང་འདྲ་བའི་ཆའང་ཡོད་པར་སྣང་། ཁོས་ངེད་གཉིས་མཐོང་འཕྲལ་སྦག་སྦག་གི་ཁ་
བསྒགས་ཤིང་ཚུར་འཁོར་ནས་ཧ་ཅང་ལྐོག་གྱུར་གྱི་འཛུམ་ཞིག་སྟོན་བཞིན”ཁྱོད་གཉིས་
ཀྱང་རྫོང་མཁར་དུ་ཡོང་བ་ཡིན་ནམ”ཞེས་འཚམས་འདྲི་བྱེད་པའམ་ཐ་ཚིག་སྒྲོག་པ་ལྟར་
དྲིས་བྱུང་། །
གང་ལྟར་ཁོ་ནི་མགོ་ཁྲིད་ཡིན་པས་ང་མྱུར་མོར་གན་དུ་ཕྱིན་ནས་གུས་ཚུལ་དང་
བཅས་སློབ་གཙོ་ཡང་ཚོང་རྒྱག་ཏུ་ཡོང་བ་ཡིན་ནམ། ང་ཡང་ལོ་སར་གྱི་མཁོ་རྫས་འགའ་
ཉོ་རུ་ཡོང་བ་ཡིན”ཞེས་བཤད་པ་ན། ཁོས་ཤུགས་བསྟན་ཡོད་པའི་ཚུལ་གྱིས”གཙོ་བོ་ཆང་
ཡིན་རྒྱུ་རེད་ཨང”ཟེར་བཞིན་རང་ཉིད་ཀྱིས་ཅི་འདྲའི་གནས་ལུགས་ཀྱིས་ཕྱུག་པའི་སྐད་
ཆ་ཞིག་བཤད་ཡོད་པ་ལྟར་བགད་བྱུང་ལ། དགོད་བཞིན་དུ་གཡས་གཡོན་དུ་བལྟས་ནས་
རང་ཉིད་ཀྱི་ཁྱད་ཆོས་ངོམ་པར་བྱེད་པས། ང་ལའང་མུ་མཐུད་དུ་ལན་འདེབས་འདོད་
མེད་པར་གྱུར།
སློབ་གཙོས་དགོད་མཚམས་བཞག་སྟེ་སླར་ཡང་དབང་སྐྱིད་ལ་བལྟས་ནས“ཁྱོད་
ཀྱང་དེ་རིང་ཡོང་བ་ཡིན་ནམ”ཟེར་ལ། སྐད་གདངས་ལ་བརྟག་ན་ཁོའི་གཉེན་ཚན་ཞིག་
ལ་ཁ་བརྡ་བྱེད་པ་ལྟ་བུའི་འཇམ་བག་ལྡན།
དབང་སྐྱིད་ཀྱིས་ད་སོ་མར་ཐོན་པ་ཡིན”ཅེས་བཤད་བྱུང་།
116



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། །
སློབ་གཙོས་ཡང་བསྐྱར་ང་ལ་ཁ་ཡ་མི་བྱེད་པར་དབང་སྐྱིད་ལ་འཁོར་ནས”སློབ་
སྐབས་རྗེས་མར་ང་ཚོའི་སློབ་གྲྭའི་དགེ་རྒན་ཞིག་ཞིང་ཆེན་དགེ་ཐོན་སློབ་གླིང་དུ་ཟབ་
སྦྱོང་ལ་འགྲོ་བའི་བགོ་སྐལ་བྱིན་འདུག་པས། རྫོང་སློབ་གསོ་ཅུས་ཀྱིས་ཁྱོད་རང་མངགས་
རྒྱུར་གཏན་འཁེལ་བྱས་འདུག སློབ་ཡུན་ལོ་གཉིས་ཡིན་ལ་ཟླ་ཕོགས་ཀྱང་ཁ་ཚང་རྗེས་
འབྲེལ་དུ་སྟེར་ངེས་རེད། གོ་སྐབས་ངོ་མ་བཟང་བོ་ཡིན་པས་དམ་འཛིན་བྱོས་ཤིག འདི་
ལྟ་བུའི་གོ་སྐབས་བཙལ་ཀྱང་རྙེད་དཀའ་བ་རེད། དོན་དེ་ཡིད་ལ་ཟུངས”ཞེས་བཤད་པས།
དབང་སྐྱིད་ནི་དགའ་དྲགས་ཏེ་ངོ་མ་ཟེར་རམ་ཞེས་ནན་འདྲི་བྱས་བྱུང་། སློབ་གཙོ་ཁོང་
དགོད་འདྲ་བ་ཞིག་བྱས་ཏེ་འོ་ན་ངས་རྫུན་གཏམ་པ་རེད་དམ”ཞེས་ལྡོག་འདྲི་བྱས་སོང་
བས། དབང་སྐྱིད་ཀྱང་ཧ་ཅང་དོགས་མི་བདེ་བར་གྱུར་སོང་། །
སློབ་གཙོ་རྣམ་རྒྱལ་ཕར་སོང་རྗེས། དབང་སྐྱིད་ཧ་ཅང་དགའ་སྟེ་ད་སྔོན་གྱི་དོན་
དག་ཡོད་ཚད་བརྗེད་པ་ལྟར་གྱུར་ཅིང་འགྲོ། དེ་རིང་ངས་ཁྱོད་ལ་མགྲོན་འབོད་བྱེད”ཟེར་
བཞིན་ངའི་དཔུང་བར་འཇུས་བྱུང་། གཡས་གཡོན་གྱི་མི་ཚང་མས་ངེད་གཉིས་ལ་བལྟས་
འདུག་པར་སྙམ་ནས་ང་ནི་ཅུང་མི་བདེ་བར་གྱུར། བར་དེར་ངས་ལྷ་མགོན་ཨེ་མཐོང་ལ་
རེ་ཡང་ཁོའི་གྲིབ་མ་ཙམ་ཡང་མཐོང་རྒྱུ་མ་བྱུང་ལ། ཐ་ན་དགོང་མོ་དབང་སྐྱིད་ཕྱིར་ཡུལ་
ལ་སོང་ཞིང་ང་གཅིག་པུ་མགྲོན་ཁང་དུ་སྡོད་དུས་ཀྱང་ཁོ་ལ་ཕྲད་མ་བྱུང་།
ཕྱི་ཉིན་སྔ་མོར་ལྷ་མགོན་ད་གཟོད་གང་ཞིག་ནས་བྲོས་ཡོང་བ་ལྟར་མགྲོན་ཁང་དུ་
བསླེབས་ཤིང་། ང་གཅིག་པུ་ཡིན་པ་མཐོང་འཕྲལ་ཡ་མཚན་སྐྱེས་པ་ལྟར་”དབང་སྐྱིད་
གང་ལ་བུད་སོང་”ཞེས་དྲིས་བྱུང་།
ངས་ཁོའི་ཁ་ལག་ཀྱང་བཀྲུས་མེད་པའི་ངོ་གདོང་གི་རྣམ་འགྱུར་ལ་ལྟ་བཞིན”དབང་
སྐྱིད་མདང་དགོང་ཉི་མ་མ་ནུབ་གོང་ཡུལ་ལ་བུད་སོང་། ཁྱོད་ལ་ཡོང་རྒྱུ་མི་འདུག་པས་
གང་ཞིག་ཏུ་ཇག་ལ་ཆས་པ་ཡིན”ཅེས་དྲིས།
117



གཡུ་དྲུག་དཀར་དཔེ་ཚོགས།
ཁོ་གཞི་ནས་དགོད་ཙམ་བྱས་ཏེ”མདང་དགོང་ཡང་བུ་མོ་ཞིག་ལ་ཕྲད་པས་ཕྱིར་ཁྱོད་
གཉིས་ཡོད་སར་ཡོང་མ་ཐུབ”ཟེར་བ་དང་། སླར་ཡང་ཅི་ཞིག་གི་ཧ་མ་གོ་བ་ལྟར “ཅི་རེད།
དབང་སྐྱིད་ལ་མཛའ་བོ་ཡོད་པ་རེད་དམ”ཞེས་དྲིས་བྱུང་། །
ངས་མགོ་བོ་ལྡེམ་ཙམ་གྱིས“ཡོད་པ་རེད། ཁྱོད་ཀྱིས་ཁྱོད་མ་གཏོགས་གཞན་ཐམས་
ཅད་ཀྱིས་རབ་བྱུང་བསྒྲུབས་འདུག་སྙམ་གྱིན་ཡོད་དམ”ཞེས་བཤད་པས། ཁོས་མགོ་བོ་
འཕྲེད་དུ་གཡུག་གཡུག་བྱེད་པ་ལས་ཁ་གྲགས་རྒྱུ་མེད་པར་གྱུར་སོང་། །
ནངས་ཇ་འཐུང་རྗེས། ང་སླར་ཡང་ལྷ་མགོན་དང་ཁ་གྱེས་ཏེ་རླངས་འཁོར་ལ་བསྡད་
ནས་ཕྱིར་ཡུལ་ལ་ཡོང་བ་ཡིན། ཕྱིར་ཡོང་བའི་ལམ་ཧྲིལ་བོར་ངས་ཐེངས་གཅིག་མིན་
པར་དབང་སྐྱིད་ཀྱི་བྱིས་པ་རྩེ་བ་ལྟ་བུའི་གཉེན་དོན་དེ་ལ་བསམ་བློ་བཏང་།
དགུ་བ།
གནམ་ལོ་གསར་བ་ཞིག་ཚུར་ལ་བསུས་རྗེས། ཟང་ཟིང་ལང་ལོང་ངང་ཡང་བསྐྱར་
སློབ་མགོ་རྩོམ་པའི་དུས་ལ་བསླེབས་བྱུང་བས། ང་གཏན་འཁེལ་བྱས་པའི་ཉིན་དེར་ཕྱིར་
སློབ་གྲྭར་བསླེབས་པ་ཡིན། །
ནམ་རྒྱུན་སློབ་མགོ་རྩོམ་དུས་སྡེ་བ་སོ་སོའི་དགེ་རྒན་ཡོངས་རྫོགས་ང་ཚོ་ཡོད་སའི་
དཀྱིལ་སྙིང་སློབ་གྲྭར་ལྷན་དུ་བསྡུས་ན་གོང་རིམ་གྱི་ཡིག་ཆར་སློབ་སྦྱོང་བྱེད་པ་དང་། སློབ་
སྐབས་སྔོན་མའི་རྒྱུགས་འབྲས་ཁྱབ་སྒྲོག་བྱེད་པ། ད་དུང་བྱ་དགའ་དང་ཆད་པ་ལག་
བསྟར་བྱེད་པ། དགེ་རྒན་འགའ་རེའི་ལས་གནས་བསྐྱར་དུ་བཀོད་སྒྲིག་བྱེད་པ་བཅས་
བྱེད་ཀྱིན་ཡོད་པས། དགེ་རྒན་དག་ལ་མཚོན་ན་སླར་ཡང་སེམས་ཚེགས་བྱེད་པའི་
སྐབས་ཡིན། ཡིན་ནའང་ཚོགས་འདུ་འཚོགས་པའི་ཉིན་དེའི་སྔ་མོར་དབང་སྐྱིད་ད་དུང་
118



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། །
བསླེབས་མེད་པས། ངའི་སེམས་སུ་མོ་གང་ཞིག་ལ་ལས་གནས་སྤོ་རྩིས་ཡོད་པ་མིན་ནམ་
སྙམ་ནའང་། མི་གཞན་ལ་འདྲི་མི་བདེ་བས་ལྐོག་ཏུ་རེ་སྒུག་བྱས།།
ཚོགས་འདུ་མ་འཚོགས་པའི་སྔོན་ཏག་ཏག་ལ། ལྷ་མགོན་ངའི་མལ་ཁང་དུ་
བསླེབས་བྱུང་། ཁོས“ཁྱོད་ལས་གནས་བརྗེ་སྤོར་བྱས་ཏེ་གཞི་རིམ་ལ་མངག་རྩིས་འདུག་
པས། རང་སེམས་ན་གྲ་སྒྲིག་ཡོད་པར་གྱིས། ངས་སྔོན་དུ་ཁྱོད་ལ་བཤད་པ་གཞན་གྱིས་
ཤེས་མི་རུང་། བསམ་འཆར་ཅི་ཡོད་ན་ཚོགས་འདུ་གྲོལ་རྗེས་ཤོད”ཟེར། །
སྤྲིན་མཐེ་བོང་ཙམ་མེད་པར་ཐོག་སྟ་རེ་ཙམ་ལྷུང་བའི་དཔེ་ལྟར་ང་ནི་རེ་ཞིག་རང་
ཉིད་ཀྱི་རྣ་བར་ཡང་ཡིད་མི་ཆེས་པའི་ཚད་དུ་བསླེབས་སོང་། ཅུང་ཧང་ཧང་བོར་གྱུར་ཏེ
དེའི་རྒྱུ་མཚན་ཅི་རེད་”ཅེས་དྲིས་པ་ན། ལྷ་མགོན་གྱིས་ཧ་ཅང་ཡིད་ཕངས་པའི་ཉམས་
དང་བཅས་མགོ་བོ་དུད་བཞིན”ངས་ཀྱང་མི་ཤེས། ཕལ་ཆེར་སློབ་གཙོ་རྣམ་རྒྱལ་གྱིས་
བཀོད་སྒྲིག་བྱས་པ་ཡིན་རྒྱུ་རེད། དེ་ནི་ཁྱོད་ཀྱིས་འདང་བརྒྱབ་པ་ཙམ་གྱིས་ཀྱང་ཤེས་
སྲིད། ཁྱོད་ཀྱིས་གྲ་སྒྲིག་ཅིག་བྱོས། ང་གཞུང་ལས་ཁང་གི་ནང་དུ་འགྲོ་དགོས”ཞེས་
བཤད་རྗེས་དེ་འཕྲལ་ཕྱིར་བུད་སོང་། །
ལྷ་མགོན་སོང་རྗེས་སུ་ངའི་སེམས་ནི་དེ་མ་ཐག་ལྗིད་ཏིག་གེར་གྱུར་ཏེ་རེ་ཞིག་ཅི་
ཞིག་བྱ་དགོས་པའང་མི་ཤེས་པར་གྱུར། སེམས་རྣལ་དུ་ཕབ་ཙམ་བྱས་ཏེ་བསམ་བློ་རེ་
བཏང་ན་མི་ཤེས་རྒྱུ་ཅི་ཡང་མི་འདུག དེ་ནི་སློབ་གཙོ་རྣམ་རྒྱལ་གྱིས་མ་རུང་ཁོག་
བཅུག་བྱས་ཏེ་ང་ལ་དེ་ལན་འཇལ་བ་རེད། འདང་བརྒྱབ་ཀྱིན་དུ་འཚིག་པ་གཏིང་ནས་
ཟོས་འོངས་པས། དེ་འཕྲལ་སློབ་གཙོའི་གན་དུ་ཕྱིན་ནས་གནས་ཚུལ་གསལ་བོ་ཞིག་
འདྲི་དགོས་སྙམ་ནའང་། དེ་ལྟར་བྱས་ཚེ་ང་ལ་གསང་བརྡ་གཏོང་མཁན་ལྷ་མགོན་ཡིན་
པ་ཤེས་ངེས་པས་བྱ་ཐབས་མི་འདུག དེའི་མུར་སྒོར་བུད་དེ་ཚོགས་ཁང་གི་སྒོར་སོང་བ་
ན་དགེ་རྒན་ཚང་མ་ཡང་དེ་གར་འདུས་ཏེ་ཁ་བརྡ་བྱེད་བཞིན་ཚོགས་འདུ་ནམ་འཚོགས་
119



གཡུ་དྲུག་དཀར་དཔེ་ཚོགས།
ལ་བསྒུགས་འདུག སྐབས་དེར་ཕྱི་རོལ་ནས་རླངས་འཁོར་ཆུང་བ་ཞིག་ཡོང་སྟེ་གཞུང་
ལས་ཁང་གི་སྒོ་ཁར་བརྟན་ནེར་བསྡད་བྱུང་ལ། རླངས་འཁོར་ལས་ཡུལ་གཙོ་གཞོན་པ་
དང་སློབ་གསོ་ཆེད་གཉེར་ལས་བྱེད་པ་གཉིས་ཀ་བབས་བྱུང་བས། སློབ་གཙོ་རྣམ་རྒྱལ་
གང་ཞིག་ནས་བརྒྱུགས་ཡོང་སྟེ་སྔོན་བསུས་ཤིང་ཁོ་གཉིས་ཀ་ཁོའི་གཞུང་ལས་ཁང་དུ་
ཁྲིད་སོང་། ཡུལ་གཙོ་གཞོན་པ་ནི་དེ་སྔ་དགེ་རྒན་བྱེད་པ་ལས་ལས་བྱེད་པ་བྱས་ན་བཟང་
བར་སྙམ་སྟེ་ལས་བསྒྱུར་བྱས་པ་ཞིག་ཡིན་ལ། སློབ་གསོ་ཆེད་གཉེར་གྱི་ལས་བྱེད་པ་
དེའང་དམངས་སྒྲུབ་དགེ་རྒན་ནས་གཞུང་སྒྲུབ་དགེ་རྒན་དུ་བསྒྱུར་བ་ཞིག་སྟེ། སློབ་ཁྲིད་
བྱེད་པའི་ནུས་པ་མེད་པའི་རྐྱེན་གྱིས་དམིགས་བསལ་གྱིས་མིང་ཐོབ་དེ་འདྲ་ཞིག་བྱིན་
ནས་ཉི་མ་འཁྱོལ་ཐབས་བྱེད་པ་ཞིག་རེད། སློབ་གྲྭ་འདིར་མཚོན་ན་དགེ་རྒན་དང་ལས་
བཟོ་བའི་མི་དོན་གྱི་དབང་ཆ་ཚང་མ་སློབ་གཙོ་རྣམ་རྒྱལ་གྱིས་སྒེར་གཅོད་བྱེད་ཀྱིན་ཡོད་
དེ། ཁོས་མི་དོན་བཀོད་སྒྲིག་བྱས་ནས་ཡིག་ཆར་ཕབ་རྗེས་ཡུལ་ཚོ་སྲིད་གཞུང་གི་ཐག་
གཅོད་ཡིན་པ་ལྟར་ཡུལ་གཙོ་གང་རུང་ཞིག་ཞུས་ནས་ཁྱབ་སྒྲོག་བྱེད་པ་ནི་དགེ་རྒན་ཚོའི་
མགོ་བོར་སྙན་བྱེད་ཀྱི་ཐོ་བ་ཆེན་པོ་ཞིག་ཀྱང་ཡིན། དེ་བས་དགེ་རྒན་ཚོས་ཀྱང་རང་
རང་གི་ལས་གནས་ལ་འགྱུར་ལྡོག་འབྱུང་གིན་ཡོད་མེད་ལ་བརྟགས་ཏེ་ད་ཐེངས་ང་ཁ་
མལ་ཡིན་མིན་ཨེ་ཤེས”ཞེས་དྲི་བ་འདོན་བཞིན་ལྐོག་ཏུ་སེམས་ཚེགས་བྱེད་ཀྱིན་ཡོད།
ཅང་མ་འགོར་བར་ཚོགས་འདུ་ཚོགས་མགོ་བརྩམས་བྱུང༌། མགོ་གཙོའི་སྟེགས་
བུར་སྡོད་མཁན་ནི་གོ་རིམ་ལྟར་ཡུལ་གཙོ་གཞོན་པ་དང་སློབ་གཙོ་རྣམ་རྒྱལ། སློབ་གསོ་
ཆེད་གཉེར་ལས་བྱེད་པ་བཅས་ཡིན་པ་སྨོས་ཅི་དགོས། ཚོགས་འདུ་འཚོགས་མ་ཐག་སྤྱི་
འགྲོས་ལྟར་སློབ་གཙོ་རྣམ་རྒྱལ་གྱིས་མདོ་འཛིན་བྱས་ཏེ་ཐོག་མར་དྲུང་ཡིག་གིས་ཡིག་
ཆ་བསྒྲགས་པ་དང༌། དེ་ནས་ལྷ་མགོན་གྱིས་སློབ་སྐབས་སྔོན་མའི་རྒྱུགས་འབྲས་ཁྱབ་
བསྒྲགས་བྱས་ཤིང་། དེའི་རྗེས་སློབ་གཙོ་རྣམ་རྒྱལ་གྱིས་གཏམ་བཤད་གནང་བའི་གོ་རིམ་
120



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། བར་
བྱུང་བ་རེད། གཏམ་བཤད་ཀྱི་ནང་དོན་ཡང་ནམ་རྒྱུན་དང་གཅིག་མཚུངས་ཡིན་པ་སྟེ།
སློབ་སྐབས་སྔོན་མའི་སྤྱི་སྡོམ་དང་སློབ་སྐབས་གསར་བའི་འཆར་གཞིའི་སྐོར་གྱི་ཡིག་
ཐོག་གཏམ་བཤད་རེད། མི་འདྲ་ས་ཞིག་ཡོད་པ་ནི་སློབ་སྐབས་སྔོན་མ་མཇུག་རྫོགས་
ཁར་དབང་སྐྱིད་ཀྱིས་གནང་བ་མ་ཞུས་པར་ཡུལ་ལ་ཕྱིན་པ་དེ་དམིགས་སུ་བཀར་ནས་
སྐྱོན་བརྗོད་ནན་མོ་བྱས་སོང་བ་དེ་རེད། དེར་མཐུད་ནས་ཡུལ་གཙོ་གཞོན་པས་ཀྱང་སློབ་
གཙོའི་མངགས་བཅོལ་ལྟར་སློབ་སྐབས་གསར་བའི་མི་དོན་བཀོད་སྒྲིག་ཁྱབ་སྒྲོག་བྱས་པ་
རེད། ཁོས་ད་ཐེངས་ཡུལ་ཚོའི་ཏང་ཨུ་དང་ཡུལ་ཚོའི་སྲིད་གཞུང་། ཡུལ་ཚོའི་སློབ་ཨུ་
བཅས་ཀྱིས་ཡང་དང་ཡང་དུ་གྲོས་བསྡུར་དང་ཞིབ་འཇུག་བྱས་པ་བརྒྱུད་ནས། དགེ་རྒན་
འགའ་ལས་གནས་བརྗེ་སྤོར་བྱེད་དགོས་པའི་དོན་དངོས་རང་བཞིན་དང་དགོས་མཁོ་
རང་བཞིན། གལ་ཆེན་རང་བཞིན་གསལ་བཤད་དག་པོ་བྱས་པའི་རྗེས་སུ་གཞི་ནས་ལས་
གནས་བརྗེ་དགོས་པའི་མི་དང་སློབ་གྲྭ་གསལ་བསྒྲགས་བྱས་པ་རེད། མི་འགའ་ཟེར་ཡང་
དོན་ལ་ང་དང་སྒྲོལ་འཚོ་དང་དབང་སྐྱིད་གསུམ་ག་རེད། སྒྲོལ་འཚོ་ནི་རྫོང་སློབ་གསོ་
ཅུས་ལ་ལས་སྤོར་བྱས་པ་དང༌། ང་ནི་སྟོད་ཕྱོགས་ཀྱི་སྡེ་བའི་སློབ་གྲྭ་ཞིག་ཏུ་མངགས་པ་
དང་དབང་སྐྱིད་ནི་སྨད་ཕྱོགས་ཀྱི་སྡེ་བའི་སློབ་གྲྭ་ཞིག་ཏུ་གཡུགས་པ་དེ་རེད། །
ཚོགས་འདུ་གྲོལ་རྗེས་ཡུལ་གཙོ་གཞོན་པ་འཁོར་དང་བཅས་པ་ཕྱིར་ལོག་སོང་བས་
ང་ཐད་ཀར་སློབ་གཙོ་རྣམ་རྒྱལ་གྱི་གཞུང་ལས་ཁང་དུ་སོང་བ་ན། སློབ་གཙོའི་གཞུང་
ལས་ཁང་དུ་སློབ་གཙོ་རྣམ་རྒྱལ་དང་ལྷ་མགོན་གཉིས་འདུག་པར་མ་ཟད། ད་དུང་གཞི་
རིམ་སྡེ་བའི་སློབ་གྲྭའི་ལས་ཞོར་སློབ་གཙོའི་འགན་འཁུར་མཁན་འགའ་ཡང་ཡོང་སྟེ་
ཁ་བརྡ་བྱེད་བཞིན་པའི་སྒང་རེད། སློབ་གཙོ་རྣམ་རྒྱལ་གྱིས་ང་བསླེབས་པ་མཐོང་འཕྲལ་
གདོང་ལ་སྔ་ན་མེད་པའི་འཛུམ་ཞིག་ལངས་ཏེ་“ཡ། ཤོག་ཤོག དེ་རུ་སྡོད་”ཟེར།
ང་འཚིག་པ་ཟོས་ཏེ་ཡོད་པས་ཐད་ཀར་སློབ་གཙོ་རྣམ་རྒྱལ་གྱི་ངོར་བལྟས་ཏེ་'ང་གཞི་
121



གཡུ་དྲུག་དཀར་དཔེ་ཚོགས།
རིམ་དུ་ཕྱུགས་དོན་ཅི་རེད་”ཅེས་དྲིས་པ་ན། དེར་ཡོད་ཚང་མ་ངའི་གདོང་ལ་ཅེར་ནས་
བསྡད་བྱུང་།
སློབ་གཙོ་རྣམ་རྒྱལ་གྱིས་ཐུགས་ཧ་ཅང་སྐམ་པའི་ཉམས་ཤིག་བསྟན་ནས“འོ། དེ་ཟེར་
རམ། དེ་ནི་ཡུལ་ཚོའི་སྲིད་གཞུང་གི་བཀོད་སྒྲིག་རེད། ཅི་རེད། ཁྱོད་ལ་བསམ་འཆར་ཡོད་
དམ”་ཟེར། །
ང་སྔར་ལས་ཀྱང་སྙིང་ལངས་ཏེ་ང་ལ་བསམ་འཆར་ལོས་ཡོད། ངས་སློབ་ཁྲིད་བྱས་
པ་མི་བཟང་བ་རེད་དམ། སྐབས་མེད་བསྐོས་སུ་ང་འགྲོ་དགོས་དོན་ཅི་རེད་”ཅེས་དྲིས།
སྐད་ཆ་ངག་ལས་ཤོར་མ་ཐག་ངའི་སེམས་ལ་ཡང་འགྱོད་པ་ཞིག་སྐྱེས་བྱུང༌། འཁྲིས་ཀྱི་
སློབ་གཙོའི་འགན་ཁུར་དག་ཀྱང་གཞི་རིམ་ནས་ཡོང་བ་ཤ་སྟག་ཡིན་པས། གལ་ཏེ་སློབ་
གཙོ་རྣམ་རྒྱལ་གྱིས“འོ་ན་གཞི་རིམ་གྱི་དགེ་རྒན་དག་ནི་སློབ་ཁྲིད་བྱས་པ་མི་བཟང་བ་ཤ་
སྟག་རེད་དམ”ཞེས་དྲིས་ན་ངས་ལན་ཇི་ལྟར་འདེབས་སྙམ་བྱུང་། ཡིན་ནའང་སློབ་གཙོ་
རྣམ་རྒྱལ་གྱིས་དེ་ལྟར་བཤད་མ་བྱུང་། །
སློབ་གཙོ་རྣམ་རྒྱལ་གྱི་གདོང་མདོག་སླར་ཡང་ཅུང་གཟབ་ནན་དུ་གྱུར་ཏེ“ཁྱོད་ཀྱིས་
སློབ་ཁྲིད་བྱས་པ་མི་བཟང་བ་མ་རེད། དེ་ལས་ལྡོག་སྟེ་ཧ་ཅང་བཟང་བས་ཁྱོད་མངགས་པ་
རེད། སྡེ་བ་དེའི་སློབ་ཁྲིད་བྱས་པ་མི་བཟང་བའི་རྣམ་པ་བསྒྱུར་དགོས་པས། ང་ཚོས་ཁྱོད་
ལ་རེ་བ་ཆེན་པོ་བཅངས་ཡོད་པ་ཁྱོད་ཀྱིས་ཤེས་དགོས”ཟེར། །
འདི་ལྟར་བྱས་ན་བཟང་བོར་ཆད་པ་དང་ངན་པར་གཟེངས་བསྟོད་བྱས་པ་མིན་
ནམ། "འགའ་རེར་སྡིག་པ་མེད་པར་རློན་ཚིལ་འཐོབ་ཀྱིན་འདུག་པས། འདི་ལྟར་
བྱས་ན་རྗེས་སུ་བྱ་བ་ལེགས་པོ་བསྒྲུབ་མཁན་སུ་ཡོད་དམ།“ ངས་རང་གི་སེམས་གཏམ་
བཤད་པ་ཡིན། །
སློབ་གཙོའི་རྣམ་འགྱུར་དེ་འཕྲལ་འགྱུར་ཏེ་ཧ་ཅང་མི་དགའ་བར་གྱུར་སོང་། ཁོའི་
122



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ངོ་མདངས་དམར་པོར་གྱུར་ཅིང་མིག་གིས་ཕུར་ཚུགས་སུ་ངའི་གདོང་ལ་ཅེར་ནས་རུང་
ཙམ་བསྡད་རྗེས”ཁྱོད་ཀྱི་སྐད་ཆ་དེའི་ནང་དོན་ཅི་ཡིན”ཟེར།
ངས་ཀྱང་འཛེམ་དོགས་ཅི་ཡང་མེད་པའི་སྒོ་ནས་ནང་དོན་དེ་ལས་མེད་”ཅེས་བཤད།
སློབ་གཙོ་རྣམ་རྒྱལ་གྱིས་ཅོག་ཙེའི་ངོས་སུ་ཁུ་ཚུར་གྱིས་བཅག་ལོས་འགྲོ་སྙམ་པ་
ཞིག་བརྡུངས་ནས་ཡར་ལངས་བྱུང་། ཧུར་རེར་ངའི་གདོང་ལ་མཛུབ་མོ་བཙུགས་ཏེ་
ཁྱོད་ལ་གནས་ལུགས་བཤད་པ་མི་གོ་བ་ཅི་ཡིན། ཁྱོད་ལ་གོང་རིམ་གྱི་རྩ་འཛུགས་ཀྱང་
མི་དགོས་སམ། སློབ་གྲྭ་ཡོངས་ལ་དགེ་རྒན་བརྒྱ་ལྷག་ཡོད་པས་ཚང་མར་རྩ་འཛུགས་
མེད་པར་རང་སྣང་གང་འདོད་ལྟར་བྱས་ན་སློབ་གྲྭ་ཞིག་བསྒྲུབ་ཐུབ་རྒྱུ་ཨེ་རེད་ཟེར་བས།
ངས་ཀྱང་ངར་མ་ཉམས་པར”རྩ་འཛུགས་དགོས་པ་བདེན་མོད། རྩ་འཛུགས་ལ་ཉེ་རིང་
ཕྱོགས་རིས་ཡོད་ན་འགྲིག་གམ”ཞེས་བཤད།
བར་དེར་ལྷ་མགོན་དང་སྡེ་བའི་སློབ་གཙོའི་འགན་ཁུར་བ་དེ་ཚོས་ཀྱང་ངེད་གཉིས་
འཁོན་འགྲས་བྱེད་རྒྱུ་ཡིན་པ་རྟོགས་ཏེ་བར་དུ་བུད་ཅིང་ང་བཙན་ཚུགས་ཀྱིས་ཕྱི་རོལ་ཏུ་
ཁྲིད་བྱུང་། ང་ཕྱི་རུ་ཁྲིད་ཤུལ་དུ་ཡང་སློབ་གཙོ་རྣམ་རྒྱལ་གྱིས་ད་དུང་སྐད་ཆ་མང་པོ་ཞིག་
བཤད་ཀྱིན་འདུག་མོད་ངས་མུ་མཐུད་དུ་ཉན་ཐབས་མ་བྱུང་། ལྷ་མགོན་གྱིས་ང་ཁྲིད་ནས་
ཉལ་ཁང་དུ་བསླེབས་རྗེས”དོན་འདི་ཁོ་ཚོས་སྔོན་ནས་ཐག་བཅད་ཟིན་འདུག་པས་ད་ཇི་
ལྟར་བྱས་ཀྱང་ཕན་ཐོགས་མེད”ཟེར་བས། ངས་ཀྱང་ཁོས་བཤད་པ་བདེན་གཏམ་ཡིན་པ་
ཤེས་ནས་ད་སྔོན་སྐད་ཆ་དེ་འདྲ་མང་བོ་བཤད་པར་ཅུང་འགྱོད་པ་སྐྱེས་བྱུང་། འོན་ཀྱང་
གཏམ་ཁ་ནས་ཤོར་བས་བྱ་ཐབས་ཅི་ཡོད། སྐབས་དེར་ངའི་སེམས་ཧ་ཅང་མི་སྐྱིད་པར་
གྱུར་སོང་། །
དབང་སྐྱིད་ནི་ཚོགས་འདུ་འཚོགས་པའི་ཉིན་དེའི་ཕྱི་དྲོར་སློབ་གྲྭར་བསླེབས་པ་
རེད། མོས་ངེད་གཉིས་ལས་གནས་བརྗེ་བའི་སྐད་ཆ་ཐོས་འཕྲལ་ཐད་ཀར་ང་བཙལ་ནས་
123



གཡུ་དྲུག་དཀར་དཔེ་ཚོགས།
ཐོན་པ་དང་། བསླེབས་མ་ཐག་ངུ་མགོ་བརྩམས་བྱུང་། མོས་སེམས་གཏིང་གི་སྐད་ཆ་བཤད་
བྱུང་སྟེ། མོས་སློབ་གཙོ་རྣམ་རྒྱལ་གྱི་མཚམས་སྦྱོར་དང་ལེན་མ་བྱས་པས་འཁོན་ལན་
བསློགས་པ་རེད། མོ་ཡུལ་གཙོ་རྒན་པ་ལ་གཏུག་བཤེར་བྱེད་དུ་འགྲོ་རྒྱུ་ཡིན་ཟེར། དེ་
ལ་ངས་ཀྱང་ཇི་ལྟར་བཤོལ་འདེབས་བྱེད་དགོས་པ་མི་ཤེས་པས་འགོག་བྱེད་ཀྱི་སྐད་ཆ་ཅི་
ཡང་ངག་ཏུ་ཐོན་མ་བྱུང་།
དོན་ངོ་མར་མོ་ཡུལ་གཙོའི་གན་དུ་སོང་ནས་གཏུག་བཤེར་བྱས་ཀྱང་ཕན་ཐོགས་ཅི་
ཡང་མ་བྱུང་བར་འདུག དེ་ནི་ངས་ཕྱི་ཉིན་སྔ་དྲོའི་སྐབས་སུ་ཤེས་པ་ཡིན། དོན་དེ་ཐོག་
མར་ཤེས་མཁན་ང་མ་ཡིན་པར་སློབ་གྲྭའི་སྒོ་ཁའི་ཚོང་ཁང་གི་བདག་མོ་སྟེ། སློབ་གཙོ་
རྣམ་རྒྱལ་གྱི་ཆུང་མ་ཏཱ་རེས་ལྷ་མགོན་ལ་བཤད་པ་དང་། ལྷ་མགོན་གྱིས་ང་ལ་བཤད་པ་
ཡིན། སློབ་གཙོའི་ཆུང་མས་བཤད་པའི་སྐད་ཆ་ནི་མདང་དགོང་དབང་སྐྱེད་ཡུལ་གཙོ་
རྒན་པའི་སར་སོང་ནས་སློབ་གཙོ་གཏུག་བཤེར་བྱས་ཀྱང་ཡུལ་གཙོ་རྒན་པས་ཁ་ཡ་མ་
བྱས་པར་འདུག བུད་མེད་ཅིག་མཚན་མོའི་དུས་སུ་དེ་ལྟར་འགྲོ་བར་ངོ་མི་ཚའམ”ཟེར་
བ་དེ་རེད། སློབ་གཙོའི་ཆུང་མ་ཏཱ་རེས་དེ་ལྟར་བཤད་དོན་ནི་གཅིག་ནས་སློབ་གཙོའི་
དབང་ཆའི་ཁྱད་ནུས་ངོམ་པའི་ཆེད་ཡིན་པ་སྨོས་མ་དགོས་ལ། དེའི་ཞོར་དུ་སློབ་གཙོ་
གཏུག་བཤེར་བྱས་པར་མ་དགའ་བའི་རྣམ་འགྱུར་བསྟན་པ་ཞིག་ཀྱང་ཡིན་པར་མ་ཟད།
དེ་བས་ཀྱང་སྔོན་ཆད་ལྷ་མགོན་དང་དབང་སྐྱིད་གཉིས་ལ་ཐུན་མིན་གྱི་འབྲེལ་བ་ཞིག་
ཡོད་མྱོང་བས་ཆེད་དུ་དེ་ལྟར་བཤད་པ་ཡིན་འདུག ངས་སྐད་ཆ་དེ་ཐོས་འཕྲལ་སེམས་
ཧ་ཅང་མི་སྐྱིད་པར་གྱུར་ཅིང་མྱུལ་མ་ལྟ་བུའི་བུད་མེད་དེའི་ཁྱད་གསོད་ལ་སྙིང་ན་བྱུང་།
དོན་ངོ་མར་ངས་དབང་སྐྱིད་ཀྱི་ད་ལྟའི་སེམས་ཁམས་ལ་རྒྱུས་ལོན་བྱེད་ཐུབ་སྟེ། ང་ཚོའི་
ནམ་རྒྱུན་གྱི་འཚོ་བའི་ཁྲོད་དུའང་བྱ་བ་གང་ཞིག་ལ་ཕམ་ཁ་བྱུང་བས་སེམས་སྐྱོ་བ་མ་
ཡིན་པར། ཕམ་ཁ་དེ་ཉིད་རྒྱལ་ཁ་གཞན་ཞིག་ལེན་པར་ངར་ཤུགས་སྐུལ་བྱེད་དུ་བསྒྱུར་
124



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
སྒྲ
བ་ཡིན་པས་སྐབས་དེའི་དབང་སྐྱིད་ཀྱང་དེ་ལས་མ་འདས། མོས་སློབ་གཙོས་མཚམས་
སྦྱོར་བྱས་པ་དང་ལེན་མ་བྱས་པས་གཞི་རིམ་སྡེ་བའི་ནང་དུ་སྤྲུགས་པ་ནི་གནས་ལུགས་
དང་མི་མཐུན་པ་ཞིག་ཡིན་ལ། མོས་བདེན་ལུགས་རྩོད་འདོད་ཀྱི་སེམས་ཤུགས་བཅངས་
ཏེ་ཡུལ་གཙོའི་སར་སོང་ཡང་རྒྱལ་ཁ་མ་ཐོབ་པ་ནི་མོར་མཚོན་ན་ཕམ་ཁ་ལས་ཀྱང་ཕམ་
ཁ་ཞིག་མ་ཡིན་ནམ། །
ཉིན་དེར་ང་མོའི་གན་དུ་མ་སོང་། ངའི་སེམས་སུ་བུད་མེད་དག་ནི་ཁོག་པ་ཆུང་
བས་ལན་རེར་མིས་སེམས་གསོ་བྱས་པ་དེས་ལྡོག་ཕྱོགས་ཀྱི་བྱེད་ལས་སྐྱེད་པའི་སྐབས་
ཀྱང་ཡོད་པས། དེ་ལས་མོ་གཅིག་པུར་བསམ་བློ་ཞིག་གཏོང་དུ་བཅུག་སྟེ་སེམས་ཁམས་
མར་འཇགས་པར་བྱས་ན་སེམས་རྣལ་ལ་འབབ་ཐུབ་ངེས་རེད་སྙམ་པ་ཡིན། བསམ་ཡུལ་
ལས་འདས་པ་ཞིག་ལ། དགོང་མོའི་དུས་སུ་སློབ་གཙོ་རྣམ་རྒྱལ་གྱིས་ང་དང་སྒྲོལ་འཚོ།
དབང་སྐྱིད་གསུམ་ལ་སྐྱེལ་མ་བྱེད་པའི་ཟས་སྟོན་ཞིག་ཀྱང་བཤམས་བྱུང་། སློབ་གཙོས་
ཆེད་མངགས་ཀྱིས་ལྷ་མགོན་ང་འབོད་དུ་བཏང་འདུག་པས་ངས་ཀྱང་ནུས་མེད་ཁོག་ཆུང་
གི་ཚུལ་མ་བཟུང་བར་ལྷ་མགོན་དང་ལྷན་དུ་སོང་བ་ཡིན། ཟས་སྟོན་བཤམས་ས་ནི་ཁ་
སང་སྔ་དྲོ་ཚོགས་འདུ་འཚོགས་སའི་སློབ་གྲྭའི་ཚོགས་ཁང་ཡིན་ཞིང་། ཅོག་ཙེ་གཉིས་
རེ་ཁ་སྤྲོད་དུ་བཞག་ནས་ཟས་ཅོག་ཏུ་བྱས་ཤིང་ཟས་ཅོག་རེའི་སྟེང་དུ་མི་བརྒྱད་རེ་བསྡད་
དེ་སྐོར་ཚོ་དྲུག་འདུག ང་འགྲོ་དུས་དགེ་བཟོ་བ་ཚང་མ་དེ་གར་འཛོམས་འདུག་པར་
མ་ཟད་སྒྲོལ་མཚོ་ཡང་སྔོན་ནས་ཐོན་འདུག སྒྲོལ་འཚོ་སོགས་ངེད་གསུམ་ག་དང་སློབ་
གཙོ་རྣམ་རྒྱལ། ལྷ་མགོན་སོགས་ཟས་ཅོག་གཅིག་གི་སྟེང་དུ་བཀོད་སྒྲིག་བྱས་ཡོད་པས་
ང་ཐོན་འཕྲལ་སློབ་གཙོ་གཙོ་བྱས་ཏེ་ཚང་མ་ཡར་ལངས་ནས་བསུ་བ་བྱས་བྱུང་། སྒྲོལ་
འཚོ་ནི་རྫོང་སློབ་གསོ་ཅུས་ལ་་ལས་སྤོར་བྱས་པ་ཡིན་པས་སྤྲོ་སྣང་ཆེན་པོས་བཟི་འདུག
དབང་སྐྱིད་ད་དུང་ཐོན་མི་འདུག་ལ་སློབ་གཙོ་རྣམ་རྒྱལ་གྱིས་ཐེངས་འགར་འབོད་མི་
125



གཡུ་དྲུག་དཀར་དཔེ་ཚོགས།
མངགས་ཀྱང་ཡོང་རྒྱུ་མ་བྱུང་བས་མི་ཚང་མས་ལྟ་ཚུལ་གཞན་ཞིག་བཟུང་བྱུང༌། ང་
འདུག་སྟེགས་སྟེང་ཙོག་པ་ནས་བཟུང་སྔ་མོ་ནས་ཆང་ཉུང་ཙམ་ཉུང་ཙམ་འཐུངས་ཏེ་སྤྲོ་
བ་འཕེལ་ཐབས་བྱས་པ་ཡིན། ཚང་མས་ཟ་མ་ཟོས་ཤིང་ཆང་འཐུངས་ཏེ་སྤྲོ་བ་འཕེལ་ཡོད་
པའི་སྐབས་དེར། སློབ་གཙོ་རྣམ་རྒྱལ་ཡར་ལངས་ཏེ་ང་ལ་ཆང་ཞིག་བཏེགས་ནས་ཁ་སང་
སྔ་དྲོ་ཁ་འཁོན་བྱས་པ་དེ་ཁོ་ལན་འདུག་པས་དགོངས་དག་ཞུས་པ་དང་། ད་ཐེངས་ཀྱི་
ལས་སྤོར་འདི་ཡང་མ་རུང་ཁོག་བཅངས་བྱས་པ་གཏན་ནས་མ་ཡིན་པར་བྱ་བའི་དགོས་
མཁོ་ཁོ་ན་ཡིན་ཚུལ། ཕྱིན་ཆད་ཁོ་ཡང་གྲོགས་པོ་ཞིག་གི་ཚད་དུ་བཞག་འཛིན་དགོས་
པར་མ་ཟད་ད་དུང་རྒྱུན་དུ་ཁྱིམ་དུ་ཡོང་དགོས་པའི་ཁ་བཟང་ཡང་གཏམ་བྱུང་། ངས་
ཀྱང་ལོས་ཤེས་ཏེ། བཙན་པོས་གཉོམ་གཏམ་བཤད་ན་བཙན་གཏམ་ཡིན་ཟེར་བའི་གཏམ་
དཔེ་དེ་དངོས་ནས་བདེན་པར་འདུག དེ་མ་གཏོགས་ཁོ་སློབ་ཁུལ་འདིའི་དགེ་རྒན་དང་
ལས་བཟོ་པ་བརྒྱ་ཕྲག་ལྷག་གི་གཙོ་བདག་གཅིག་པུ་ཡིན་པའི་ཁར། དཔོན་པོ་མང་པོའི་
འགྲོ་རོགས་འདུག་རོགས་ཀྱང་ཡིན་པས། ང་ལྟ་བུའི་གྲོགས་པོ་ཞིག་གི་དགོས་མཁོ་ག་
ལ་ཡོད། ངས་སློབ་གཙོའི་བཏེགས་ཆང་འཐུངས་མ་ཐག་ལྷ་མགོན་དང་དགེ་གྲོགས་དག་
གིས་ཀྱང་ལྷག་བསམ་རྣམ་དག་ངང་འཕྲོ་རིམ་འཕྲོར་ཆང་བཏེགས་བྱུང་བས་ངའི་སེམས་
གཏིང་དུ་སྐྱུར་ཤ་ཞིག་ལངས་བྱུང༌། དེ་བས་ངས་ཀྱང་ཆང་མང་པོ་མ་འཐུངས་པར་སང་
ཉིན་གནས་སྤོར་བྱེད་པར་གྲ་སྒྲིག་བྱ་དགོས་པར་ཁ་གཡར་ནས་ཕྱིར་ཉལ་ཁང་དུ་ཕྱིན་ན་
བཟང་སྙམ་བྱུང་།
བཅུ་པ།
ང་མལ་ཁང་དུ་ཡོང་དུས་དགོང་མོའི་དུས་ཚོད་བཅུ་པར་བསླེབས་འདུག ཁང་བའི་
126



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
འ
སྒྲ
ནང་གི་དངོས་པོ་དག་ཟིང་ལོང་ངེར་ཡོད་པས་ཇི་ལྟར་སྡུད་གསོག་བྱེད་དགོས་པའང་མི་
ཤེས་པས། སྐྱིད་ལུག་ངང་འབོལ་ཁྲིར་གཡོ་སྟེག་ནས་ཅུང་ཙམ་བསྡད་པ་ཡིན། གློ་བུར་
དུ་སྒོ་རྡུང་བའི་སྒྲ་ཞིག་གྲགས་བྱུང་བས། སེམས་ལ་ལྷ་མགོན་ཆང་གིས་བཟི་ནས་ཡོང་བ་
ཡིན་ངེས་སྙམ་སྟེ་ཡར་ལངས་ཏེ་སྒོ་འབྱེད་དུ་སོང་བ་ན། ཁ་གཏད་དུ་ལངས་ཡོད་པ་ནི་
དབང་སྐྱིད་རེད། མོ་ནང་དུ་ཡོང་ནས་འབོལ་ཁྲིའི་སྟེང་དུ་བསྡད་ཅིང་ང་ལ་ཞིབ་ལྟ་ཞིག་
བྱས་རྗེས”དོ་དགོང་ཆང་མ་འཐུངས་སམ། ངས་ཁྱོད་བཟི་སྟེ་ར་རོ་བར་འགྱུར་བར་དོགས་
ནས་ཡོང་བ་ཡིན”ཟེར། །
ངས་དངན་པ་ཞིག་འཐེན་ཏེ "བཟི་ཡང་ཕན་ཐོགས་ཅི་ཡོད”ཟེར་བཞིན་ཤེལ་ཕོར་
བླངས་ཏེ་མོར་ཆུ་ཁོལ་བླུགས། མོ་སླར་ཡང་དགོད་ཙམ་བྱས་ཏེ”ངས་ཀྱང་བསམ་བློ་བཏང་
ནས་འདང་ཕོག་སོང་། འདི་གར་དཔོན་པོའི་གདོང་གི་དཀར་ནག་ཁོ་ནར་བལྟས་ནས་
སྡོད་པ་ལས། གཞི་རིམ་སྡེ་བའི་སློབ་གྲྭར་སེམས་རྣལ་མོས་རང་ལྕོགས་ཀྱིས་བྱ་བ་སྒྲུབ་ན་
བཟང་། ཁྱོད་ཀྱིས་བལྟས་ན”ཟེར།
སྐབས་ཐོག་དེར་མོའི་སྐད་ཆ་དེ་རྫུན་ཡིན་པ་ངས་གཏན་ནས་མ་ཤེས། ང་ཡང་ཁ་
གཏད་དུ་བསྡད་ནས“འོ་ན་དོ་དགོང་སྐྱེལ་མའི་ཟས་སྟོན་ལ་མི་ཞུགས་དོན་ཅི་ཡིན། ཁྱོད་
རང་སློབ་གཙོར་སྡང་ན་ཡང་དགེ་གྲོགས་ཚོའི་བསམ་པ་རྣམ་དག་ཡིན་པ་རེད”ཅེས་དྲིས།
མོས”ཞུགས་འདོད་ཀྱང་རྐྱེན་གཞན་པས་ཕྲོགས་སོང་”ཟེར།
ངས་འདང་ཞིག་བརྒྱབ་སྟེ་ངས་བལྟས་ན་ཁྱོད་ཞུགས་ཡོད་ན་འོས། ལྷག་པར་དུ་
ཁྱོད་ལ་བསམ་ཚུལ་དེ་འདྲ་ཡོད་ཚེ་རང་ཉིད་ཀྱི་ལ་རྒྱ་འཆོར་དུ་བཅུག་ནས་ཅི་བྱེད། མ་
མཐའ་ཡང་མི་འགའ་རེས་གོ་བ་ལོག་པར་ལེན་སྲིད”ཅེས་བཤད།
མོས་ཅི་མི་སྙམ་པའི་ངང”ངས་སྒྲོལ་འཚོའི་རྣམ་འགྱུར་དེའི་རིགས་མཐོང་ན་མི་
འདོད། ལྷག་པར་ད་ལྟ་མོ་དང་ང་ཚོ་གོ་ལྡོག་གི་ལམ་གཉིས་སུ་སོང་བ་ལྟར་གྱུར་པས། མོའི་
127



གཡུ་དྲུག་དཀར་དཔེ་ཚོགས།
དྲེགས་ཉམས་དང་མཐོང་ཆུང་གི་རྣམ་འགྱུར་དག་ངའི་མིག་ལམ་དུ་འཆར་ཐུབ། ངས་
མོ་མཐོང་བ་ན་ཞེ་མེར་འོངས། ང་ལ་ངོ་མ་མོ་མཐོང་འདོད་མེད། དོན་ངོ་མར་མོ་ནི་སློབ་
གཙོའི་ཚ་མོ་ཡིན་པ་མ་གཏོགས་མོར་མི་འགྲན་པ་སུ་འདུག་གམ། མོ་ཅི་འདྲ་ཡིན་པ་ང་
ཚོས་མི་ཤེས་སམ། འོན་ཀྱང་ངས་ནི་རང་མགོ་རང་གིས་གཡོག་མི་འདོད། རེད་ཡ། ང་
ལས་སྤོར་བྱེད་དགོས་དོན་ཅི་ཡིན་པ་ཁྱོད་ཀྱིས་ཨེ་ཤེས”ཟེར་བཞིན་ང་ལ་བལྟས་བྱུང་། །
མོའི་སྐད་ཆ་དེ་དག་ཧ་ཅང་ཡ་མཚན་ཅན་ཞིག་ཏུ་འདུག་ལ། ངས་དེ་དག་གི་དོན་
ཟུར་ཙམ་རེ་གོ་མ་བྱུང་བས་མོའི་རྣམ་འགྱུར་ལ་རྟོག་བཞིན་ཆེད་དམིགས་ཀྱིས“མི་ཤེས་
ཞེས་ལན་བཏབ།
མོས་ངུ་དགོད་ཅིག་བྱས་ཏེ་མིག་མདུན་གྱི་ཇ་ཕོར་ལ་ལག་པས་རེག་རེག་ཙམ་བྱེད་
བཞིན”དེ་ནི་ངས་སློབ་གཙོས་མཚམས་སྦྱོར་བྱས་པའི་གཉེན་དོན་དེ་དང་ལེན་མ་བྱས་
པས་རེད། དེའི་ཤུགས་ཀྱི་དོན་བཤད་ན་ངོ་མ་དགོད་བྲོ་བ་ཞིག་རེད། ཉིན་དེར་སློབ་གཙོས་
ང་ཟབ་སྦྱོང་ལ་མངགས་པ་ཡིན་ཟེར་བར་ཡང་དམིགས་ཡུལ་ཡོད་འདུག ཁེ་སྔོན་ལོ་
སར་ཚེས་གསུམ་ཉིན་སློབ་གཙོ་རྣམ་རྒྱལ་དང་ཅུས་ཀྲང་ངེད་ཚང་ལ་གཉེན་བསླང་དུ་
བསླེབས་པ་ལ། ཕ་མ་གཉིས་ཀས་ཁོ་ནི་དཔོན་པོ་ཞིག་ཡིན་པ་ཐོས་འཕྲལ་ང་ལ་དགའ་
གྲོགས་ཡོད་པར་མ་བལྟས་པར་དེ་མ་ཐག་ཏུ་ཁས་ལེན་རྩིས་བྱས་སོང་། ཡིན་ནའང་ངས་
ཁོ་ཚོར་ངས་ད་དུང་གཉེན་དོན་གྱི་ཐད་ལ་འདང་རྒྱག་མི་འདོད་ཅེས་བཤད་པ་ཡིན། དེ་
བས་སློབ་གཙོས་ཆེད་དུ་ང་གཅིག་པུ་ཕྱི་རོལ་ཏུ་བོས་ནས་བློ་ཁ་སྒྱུར་བྱེད་ཀྱི་གཏམ་མང་
བོ་བཤད་པར་མ་ཟད། ད་དུང་ང་ད་ཐེངས་ཟབ་སྦྱོང་ལ་མངག་ཏུ་འཇུག་མཁན་ཡང་
ཁོ་རང་ཡིན་ཚུལ་དང་། སློབ་སྐབས་འདིར་རྫོང་སློབ་གསོ་ཅུས་སུ་ལས་སྤོར་བྱ་ཆོག་པ་
སོགས་རྗེས་ཕྱོགས་ཀྱི་བྱ་བའི་ཐད་དགེ་མཚན་ཅི་དང་ཅི་ལྟ་བུ་ཡོད་པ་དང་། མི་ཚེའི་ཁྲོད་
དུ་འདི་དང་འདི་ལྟ་བུའི་གོ་སྐབས་བཙལ་ནའང་མི་རྙེད་པའི་གནས་ལུགས་མང་པོ་བཤད་
128



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཀ
བྱུང་།
ངས་སློབ་གཙོ་ལ་ཞུ་བ་བྱས་ཏེ་ང་ལ་དགའ་རོགས་ཡོད་པས་གཉེན་དོན་འདི་དང་
ལེན་བྱེད་མི་རུང་ཚུལ་བཤད་པ་ན་ཁོ་ཧ་ཅང་མི་དགའ་བར་གྱུར་ཏེ་ཁྱོད་ཀྱིས་ཁོ་ལ་ཁ་ངོ་
ཞིག་ཀྱང་མི་སྟེར་རམ་ཟེར། ངས་ནི་ཁོ་ལ་ཁ་ངོ་བྱིན་ཏེ་རང་ཉིད་ཀྱི་གཏན་ཚིགས་བོར་
ན་ག་ལ་ཆོག མཇུག་མཐར་ཁོ་ཁྲོས་ཏེ་བཟང་བོའི་གཏམ་ལ་མ་ཉན་ན་རྗེས་སུ་འགྱོད་
པ་སྐྱེ་ངེས་ཡིན་ཟེར། ཁྱོད་ཀྱིས་ཤོད་དང་། ངས་རང་ཉིད་ཀྱི་གཉེན་དོན་ལ་རང་དབང་
གིས་གདམ་ག་བྱས་པ་ལས་ཁོ་ལ་ངོ་ཡ་བྱས་པ་མ་རེད། འདི་ནི་གནས་ལུགས་ཤིག་ཨེ་
རེད། དེ་བས་ད་ཐེངས་ང་ཟབ་སྦྱོང་དུ་འགྲོ་བའི་གོ་སྐབས་དེ་འགྱུར་ནས་ཀུན་བཟང་ལ་
སྤྲད་པ་དང་། ང་ནི་ཆེད་དམིགས་ཀྱིས་གཞི་རིམ་སྡེ་བའི་སློབ་གྲྭར་སྤྲུགས་འདུག འདི་
ཚང་མ་ཁོས་ང་ལ་ཡ་ལན་སྤྲད་པ་སྟེ། ཁོས་ང་ལ་ཁྱོད་འགྱོད་པ་སྐྱེ་ངེས་ཟེར་དོན་ཡང་
འདི་རེད། དེ་བས་ད་ལྟ་ང་ལ་འགྱོད་པ་གཏན་ནས་མེད། ང་ལ་འགྱོད་པ་སྐྱེ་དོན་ཅི་ཡོད་
དམ། གང་ལྟར་ཁོ་ལ་ངའི་བྱ་བ་ལག་ནས་ལེན་པའི་དབང་ཆ་མེད་པས། ངས་གཞི་རིམ་
ནས་བློ་བདེའི་བག་ཕེབས་ཀྱིས་བྱ་བ་སྒྲུབ་ན་ད་དུང་དེ་མི་ལེགས་སམ། ཡིན་ནའང་ངས་
སློབ་ཆེན་ལ་རྒྱུགས་སྤྲོད་པའི་དམ་བཅའ་བསྒྱུར་མི་སྲིད། འདི་ལ་ཁོ་ཚོས་བར་ཆད་ཀྱང་
བྱེད་མི་ནུས”ཟེར། །
ངས་མོའི་ཁ་བརྡར་ཉན་བཞིན་དུ་ད་ལྟའི་མི་དོན་གྱི་བསྐོ་འཐེན་དང་ལས་གནས་
བརྗེ་སྤོར་གྱི་དོན་དག་ནི་རྩིས་རིག་གི་སྤྱི་འགྲོས་རིང་བོ་ཞིག་ཡིན་པའི་སྣང་བ་ཤར་བ་
དང་། མི་སུ་ཡིན་ཡང་སྤྱི་འགྲོས་འདི་བརྒྱུད་ན་མ་གཏོགས་རང་ཉིད་ཀྱི་དམིགས་ཡུལ་གང་
ཡིན་པ་དེ་གཏན་ནས་འགྲུབ་མི་ཐུབ་པའི་ཚོར་སྣང་བྱུང༌། སྐབས་དེར་ང་ལ་རང་དབང་
མེད་པར་ཆང་འཐུང་སྟེ་བཟི་ན་བཟང་སྙམ་པའི་བསམ་པ་ཞིག་བྱུང་སོང་། ཏག་ཏག་
སྐབས་དེར་ཕྱི་རོལ་ནས་འུར་ལོང་ངེར་གྱུར་བ་དང་མཉམ་དུ་སྒོ་ཕྱེ་བྱུང་བས། ལྷ་མགོན་
129



གཡུ་དྲུག་དཀར་དཔེ་ཚོགས།
སོགས་ར་བཟི་བའི་དགེ་གྲོགས་འགས་ཆང་ཁྱེར་ཏེ་ངའི་མལ་ཁང་དུ་བསླེབས། ཁོ་ཚོས་ང་
ལ་ཕེབས་སྐྱེལ་བྱས་ནས་ནམ་གསལ་དུ་གཞུག་རྒྱུ་ཡིན་ཟེར་བས། ངས་དབང་སྐྱིད་ནི་ཇི་
ལྟར་ཕྱིར་སོང་བ་ཡང་ཤེས་མ་བྱུང་།
ཕྱི་ཉིན་ང་ད་དུང་ཉལ་ཡོད་དུས། ངའི་དངོས་རྫས་ཙག་ཙིག་ལེན་དུ་ཡོང་བའི་ལག་
སྐྱོར་འཁོར་ལོ་དེ་འབྱོར་བྱུང་བས། ང་དེ་མུར་མལ་ལས་ལངས་ཏེ་ལྭ་བ་གོན་ཞིང་ཁ་ལག་
བཀྲུས་པ་ཡིན། ཅང་མ་འགོར་བར་ལྷ་མགོན་སོགས་ལས་གྲོགས་ཚོ་རོགས་བྱེད་དུ་ཡོང་
བ་དང་། དེར་མཐུད་ནས་སློབ་གཙོ་རྣམ་རྒྱལ་ཡང་ཐོན་བྱུང་། སྐབས་དེའི་ཁོའི་བཟོ་ལྟ་
ལ་བལྟས་ན་ང་མར་གཞི་རིམ་དུ་སྤྲུགས་པ་མ་ཡིན་པར་དེ་ལས་ལྡོག་སྟེ་ལས་གནས་མཐོ་
ས་ཞིག་ཏུ་དགའ་སྐྱེལ་བྱེད་པ་ལྟར་ལས་གྲོགས་གཞན་དག་དང་མཉམ་དུ་དགའ་དགའ་
སྐྱིད་སྐྱིད་ཀྱིས་ཁ་བརྡ་དང་ཀུ་རེ་རྩེ་བཞིན་འདུག འོན་ཀྱང་དབང་སྐྱིད་ནི་ད་དུང་ཡང་
མཐོང་ཡུལ་དུ་མ་གྱུར་པས། ངའི་སེམས་ལ་སློབ་གཙོ་རྣམ་རྒྱལ་འདི་གར་ཡོད་པ་མཐོང་
ནས་ཡོང་འདོད་མ་བྱུང་བ་ཡིན་རྒྱུ་རེད་སྙམ། ཡིན་ནའང་བློ་ཡུལ་ལས་འདས་པ་ཞིག་ལ།
ང་ཚོས་ཁང་བའི་ནང་གི་དངོས་རྫས་དག་སྡུད་གསོག་བྱས་ཏེ་ལག་སྐྱོར་འཁོར་ལོའི་ནང་
བརྩིག་རྩིས་བྱེད་དུས་དབང་སྐྱིད་ཀྱང་གློ་བུར་དུ་ཐོན་བྱུང་། ང་དང་ལྷན་དུ་ཡོད་པའི་མི་
ཚང་མས་ཅུང་ཡ་མཚན་པའི་མིག་གིས་དབང་སྐྱིད་ལ་བལྟས་འདུག་པས། ང་ཡར་དགྱེ་
སྟེ་དགོད་བཞིན་དུ“ཅི་རེད། ཁྱོད་དེ་རིང་འགྲོ་རྒྱུ་མིན་ནམ”ཞེས་དྲིས།
དབང་སྐྱིད་ཀྱིས་ཉམས་སྣང་ཅི་ཡང་མེད་པར་སྔོན་དུས་ལྟར་དགོད་བཞིན་དུ་སློབ་
གྲྭ་འདིར་ཞེན་ཆགས་ཆེ་བས་ད་དུང་ཉིན་འགར་འདུག་སྙམ་པ་ཡིན”ཟེར། །
མི་ཕལ་ཆེ་བས་དོན་དག་ཅི་ཞིག་བྱུང་བ་སོང་བ་ལྟར་ཧད་དེ་སློབ་གཙོ་རྣམ་རྒྱལ་གྱི་
གདོང་ལ་བལྟས་པ་ཙམ་གྱིས་སླར་ཡང་དབང་སྐྱིད་ཀྱི་རྣམ་འགྱུར་ལ་རྟོག་གིན་འདུག་ལ།
མི་འགའ་རེས་དབང་སྐྱིད་ཀྱི་སྐད་ཆ་དེ་ཧ་ཅང་བློར་བབས་པས་སློབ་གཙོས་ཅི་ཟེར་ལ་
13O



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཉན་འདུག སློབ་གཙོ་རྣམ་རྒྱལ་ཡང་མིའི་རྣམ་འགྱུར་ལ་བསྟུན་ཤེས་པའི་མི་ཅི་ལ་མིན།
དགོད་བཞིན་དུ“དེ་ལོས་ཡིན། འདིར་ཡོད་ཚང་མ་དགེ་གྲོགས་ཡིན་པས་ད་དུང་ཁ་བརྡ་
བྱེད་རྒྱུ་ཡང་ཡོད་རྒྱུ་རེད”ཟེར།
དབང་སྐྱིད་ཀྱིས་ཁོའི་སྐད་ཆར་མི་ཉན་པར་ལྷ་མགོན་ལ་བལྟས་ཏེ། ''ཨ་ལ་ཀུ་རེ་
ཡིན། ང་ལ་ལེན་དུ་ཡོང་མཁན་ཡང་མི་འདུག་པས་ཇི་ལྟར་འགྲོའམ”ཟེར་བས། སློབ་
གཙོ་རྣམ་རྒྱལ་གྱིས་ཀྱང་གཞི་ནས་ཅི་ཞིག་དྲན་པ་ལྟར”འོ། ངས་བརྗེད་འདུག ཁ་སང་
ཁོ་ཚོའི་སློབ་གཙོས་ང་ལ་སྐད་འབྱོར་བྱུང་། སང་ཉིན་ཁྱོད་ལེན་དུ་ཡོང་བའི་ཞོར་དུ་སློབ་
དེབ་དང་འབྲི་དེབ་དག་ཀྱང་འཁྱེར་དགོས་པས། ཁྱོད་ཀྱིས་གྲ་སྒྲིག་བྱས་ཏེ་སྡོད་ཟེར།
མདང་དགོང་ཁྱོད་ཕེབས་སྐྱེལ་ཟས་སྟོན་དུ་ཐོན་མི་འདུག་པས་བཤད་སྟབས་མ་འགྲིག
རེད་ཡ། མདང་དགོང་ང་ཚོས་ཁྱོད་ལ་བསྒུགས་ནས་ཡུན་རིང་བསྡད་པ་ཡིན། ཅི་རེད།
ཡུལ་ནས་དོན་དག་འདྲ་བྱུང་བ་མིན་ནམ”ཞེས་ཧ་ཅང་སེམས་ཁུར་བྱེད་ཀྱིན་པའི་ཉམས་
བསྟན་བྱུང་།
དབང་སྐྱིད་ཀྱིས་ཀྱང་ཐད་ཀར་ཁོ་མི་དགའ་བའི་སྐད་ཆ་ཅི་ཡང་བཤད་མ་བྱུང་། ཧ་
ཅང་ཕངས་སེམས་ཆེ་མདོག་གིས་“ང་ཞུགས་ན་ཅི་ལ་མི་འདོད། འོན་ཀྱང་མདང་དགོང་ང་
ལ་དྲོས་འཁྱག་གི་ཚ་ངར་རྒྱས་ཏེ་ཞུགས་མ་ཐུབ། འབོད་མི་ཡང་ཡང་མངགས་པར་བཀའ་
དྲིན་ཆེ”ཟེར། །
སྐབས་དེར་ལྷ་མགོན་གྱིས་ཀུ་རེའི་ཚུལ་དུ་དངོས་རྫས་སྡུད་གསོག་བྱས་ན་ཁྱིམ་
བདག་མ་དག་མཁས་པས། ཁྱོད་ཀྱིས་ཁོ་ལ་རོགས་བྱས་ཏེ་སྡུད་གསོག་བྱོས་དང་ང་ཚོས་
བརྩིག་པར་བྱ”ཟེར།
སློབ་གཙོ་རྣམ་རྒྱལ་དེ་མུར་དགོད་བཞིན་དུ་དབང་སྐྱིད་ད་དུང་གཉེན་སྒྲིག་བྱས་མེད་
པས་ཁྱིམ་བདག་མར་ག་ལ་གཏོགས། ད་དུང་བུ་མོ་ཚོ་ཞེས་བོས་ན་འགྲིག ཧེ་ཧེ”ཟེར།
131



གཡུ་དྲུག་དཀར་དཔེ་ཚོགས།
ལྷ་མགོན་གྱིས་ཨུ་ཚུགས་བྱས་ཏེད་ནི་གཉེན་སྒྲིག་ལ་ཉེ་བས་ཁྱིམ་བདག་མ་ཞེས་
བོས་ནའང་འགལ་བ་མི་འདུག”ཅེས་ཟེར་བ་ལ། དབང་སྐྱིད་ཀྱི་ངོ་མདངས་དམར་པོར་
གྱུར་ཏེ་ལྷ་མགོན་ལ་སྡང་མིག་ཅིག་བགྲད་རྗེས་ཤུར་སེ་ཁང་བའི་ནང་ཕྱོགས་སུ་བུད་སོང་
བས། སློབ་གཙོ་རྣམ་རྒྱལ་གྱིས་ཡིད་མི་ཆེས་པ་ལྟར་མིག་ཧྲིག་གེར་མོའི་རྗེས་སུ་ཅེར་
འདུག
ཕལ་ཆེར་ཉིན་གུང་ལ་བསླེབས་པའི་སྐབས་དེར་ང་གཞི་ནས་ལམ་ལ་ཆས་ཐུབ་པ་
བྱུང་། ཁ་འབྲལ་བའི་དུས་སུ་དགེ་གྲོགས་ཚོས་བདེ་མོ་ཞེས་འབྲལ་ཁ་མའི་ཁ་གཡང་ཙམ་
སྒྲོག་པ་ལས་སྐད་ཆ་མང་བོ་བཤད་རྒྱུ་མི་འདུག དེ་ནི་ཁོ་ཚོས་ཀྱང་ང་རང་ད་ཐེངས་
ལས་སྤོར་བྱ་རུ་བཅུག་པ་དེ་གནས་ལུགས་དང་མཐུན་པ་ཞིག་མ་རེད་སྙམ་གྱིན་ཡོད་ཀྱང་།
སློབ་གཙོ་རྣམ་རྒྱལ་གན་དུ་ཡོད་པས་སྙིང་གཏམ་བཤད་མ་ཕོད་པར་སྣང་། ཡིན་ནའང་
གྱེས་ཁ་ཏག་ཏག་པོ་དེར་དབང་སྐྱིད་ཀྱིས་ལག་བརྡ་གཏོང་བཞིན”གནས་སྐབས་བདེ་མོ་
བྱོས། རྗེས་སུ་ཆེད་དུ་ང་ལ་ལྟ་རུ་ཡོང་དགོས”ཟེར།
ལྷ་མགོན་གྱིས་ཀྱང་ལག་བརྡ་བཏང་སྟེ་བདེ་མོ་བྱོས། གོ་སྐབས་བཙལ་ཏེ་ཁྱོད་ལ་ལྟ་
རུ་ཡོང་ངེས”ཟེར།
བཅུ་གཅིག་པ།
ང་འགྲོ་སའི་སློབ་གྲྭ་དེ་ནི་ཡུལ་ཚོའི་སྲིད་གཞུང་ནས་རྒྱང་ཐག་སྤྱི་ལེ་ལྔ་བཅུ་ལྷག་
ཡོད་པའི་རི་ཁུལ་ཞིག་ཏུ་གནས་ཤིང་། ནམ་ཟླ་ཧ་ཅང་འཁྱག་པས་འཚོ་བའང་ཐབས་
རྡུགས་རེ་ལས་མི་འོང་ཡང་། སློབ་མ་ཧ་ཅང་ཉུང་བས་བྱ་བའི་ཐད་དཀའ་ཁག་དེ་འདྲ་
ཆེན་པོ་མི་འདུག སློབ་གྲྭའི་ནང་དགེ་རྒན་གསུམ་ཡོད་པའི་ནང་གཉིས་ནི་ཁྱོ་ཤུག་ཡིན་
132



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
(4}
བྱེ
ས
m
ལ། གཅིག་ནི་ལོ་ན་རྒན་པའི་སྡེ་བའི་དམངས་སྒྲུབ་དགེ་རྒན་ཞིག་རེད། ནམ་རྒྱུན་
དཀྱིལ་སྙིང་སློབ་གྲྭའི་ནང་དུ་ཚོགས་འདུར་ཡོང་སྟེ་ང་ཚོ་ཧ་ཅང་འདྲིས་པོ་ཡོད་པས། དེ་
གར་ལས་སྤོར་བྱས་མ་ཐག་ཡིན་ཀྱང་ཡིད་སུན་པའི་སྣང་བ་རྩ་བ་ནས་མ་བྱུང་། །
ཟླ་གཅིག་འགོར་རྗེས་སློབ་གཙོ་རྣམ་རྒྱལ་དང་ལྷ་མགོན་གཉིས་ང་འདུག་སའི་སློབ་
གྲྭར་སློབ་མའི་སློབ་ཞུགས་གནས་ཚུལ་རྒྱུས་ལོན་བྱེད་པ་དང༌། སློབ་ཞུགས་ཚགས་ཡིག་
གསར་དུ་བཟོ་བའི་རེའུ་མིག་དག་ཁྱེར་ནས་བསླེབས་པར་མ་ཟད། ངས་དེ་སྔོན་ཚགས་
ཡིག་གི་ལས་ཀ་སྒྲུབ་མྱོང་བས་ཚགས་ཡིག་འབྲི་བའི་ལས་ཀ་དེ་ང་ལ་སྤྲད་བྱུང་། སྤྱིར་
ཚགས་ཡིག་འབྲི་རྒྱུ་ནི་དེ་འདྲ་དཀའ་རྒྱུ་མེད་ན་ཡང་། ཉེ་བའི་ལོ་འགའི་རིང་སློབ་
ཞུགས་ཀྱི་ཚད་དེ་གོང་རིམ་ལ་ཡར་ཞུ་བྱེད་དུས་འུད་སྒྲོག་བྱེད་རྒྱུ་ཐལ་དྲགས་ཏེ་དོན་
དངོས་དང་མཐུན་ཐབས་བྲལ་ཕྱིར། ཚགས་ཡིག་བདེན་རྫུན་གཉིས་རེ་ལས་དགོས་ལ།
ངོ་མ་ཉར་ཞིང་རྫུན་མ་དེ་གོང་རིམ་ནས་ལྟ་ཞིབ་ཏུ་ཡོང་དུས་སྟོན་དགོས། སློབ་གཙོ་རྣམ་
རྒྱལ་གྱིས་ཧ་ཅང་གཟབ་ནན་ངང་ད་ཐེངས་ཀྱི་ཚགས་ཡིག་ཧ་ཅང་ནན་ཏན་གྱིས་བསྒྲུབ་
དགོས། གལ་ཏེ་གོང་རིམ་གྱིས་ཞིབ་བཤེར་བྱས་ཏེ་གནད་དོན་བྱུང་ཚེ། རང་ཉིད་ཀྱིས་
འགན་འཁུར་དགོས་པ་རེད”ཟེར། །
ངས་ཀྱང་ཀུ་རེའི་ཚུལ་དུ་དེ་སྔོན་གནད་དོན་མེད་ཀྱང་གཞི་རིམ་དུ་མངགས་པ་
རེད། ད་ནི་གནད་དོན་ཞིག་བྱུང་ཚེ་རང་ཡུལ་དུ་མ་གཏོགས་འགྲོ་ས་གང་ན་ཡོད”ཅེས་
བཤད་པས། སློབ་གཙོའི་ངོ་གདོང་དམར་པོར་གྱུར་ཏེ་ཧ་ཅང་མི་དགའ་བར་གྱུར་བ་དང་།
ལྷ་མགོན་གྱིས་ངའི་སྐད་ཆ་དེ་ཧ་ཅང་ཐལ་དྲགས་སོང་སྙམ་སྟེ་སློབ་གཙོའི་གདོང་ལ་ལྐོག་
ལྟ་ཞིག་བྱས་རྗེས་ང་ལ་བལྟས་ཏེ''ད་ཐེངས་ང་ཚོ་སྡེ་བ་ཚང་མར་སོང་བ་ན། དབང་སྐྱིད་
ཀྱིས་ཚགས་ཡིག་བྲིས་པ་གཞན་ལས་ཁྱད་དུ་འཕགས་པར་འདུག”ཟེར།
སྐབས་དེར་ངས་ཀྱང་གཞི་ནས་དབང་སྐྱིད་ཀྱི་ད་ལྟའི་གནས་ཚུལ་ཤེས་འདོད་ཅིག་
133



གཡུ་དྲུག་དཀར་དཔེ་ཚོགས།
སྐྱེས་ན་ཡང་། སློབ་གཙོ་རྣམ་རྒྱལ་ཡོད་སར་འདྲི་མི་བདེ་བས”དབང་སྐྱིད་ནི་མ་གཞི་
ནས་བྱ་བ་ལས་ན་ནན་ཏན་ཡིན་པས་རེད། སློབ་གྲྭ་ཡོངས་ན་མོ་ལྟ་བུ་ཉུང་ཉུང་རེད”ཅེས་
བཤད། སློབ་གཙོ་རྣམ་རྒྱལ་གྱིས་ཀྱང་ངའི་ཚིག་རྔར་མཐུད་དེ”མོ་བྱ་བ་ལས་ན་ངོ་མ་དེ་
འདྲ་རེད། ཡིན་ནའང་ཨུ་ཚུགས་ཆེ་རྒྱུ་ཅུང་མང་སོང་བ་རེད། ལན་རེར་མགོ་ཁྲིད་ཀྱིས་
སློབ་གསོ་བཏང་བ་ལའང་མི་ཉན་པར་འདུག་ཟེར་ནས་ཅུང་ཡིད་ཕངས་པའི་ཉམས་
བསྟན། ཁོའི་སྐད་ཆ་དེས་ང་ཚོ་རེ་ཞིག་ཁུ་སིམ་མེར་བཏང་བྱུང་། སློབ་གཙོའི་སྐད་ཆ་དེ་
དོན་གང་ལ་དམིགས་ནས་བཤད་པ་ངས་གསལ་བོར་ཤེས་ནའང་། ཁོ་དང་གནས་ལུགས་
ཀྱི་བདེན་ཁ་རྩོད་དོན་མི་འདུག་པས་ཡིན་མིན་གྱི་སྐད་ཆ་ཅི་ཡང་མ་བཤད།
ཁོ་གཉིས་ཀ་ཕྱིར་འགྲོ་ཁར། ལྷ་མགོན་གྱིས་ང་ཟུར་དུ་བོས་ནས་སྐད་དམའ་མོས
གོ་སྐབས་ཡོད་དུས་ཤིག་ལ་མར་ཤོག་དང་། ངེད་གཉིས་དབང་སྐྱིད་ལ་བལྟ་རུ་འགྲོ། མོས་
ཀྱང་ཁྱོད་ཀྱི་གནས་ཚུལ་འདྲི་བཞིན་འདུག”ཟེར་ནས་འཛུམ་ཙམ་བྱས་པ་དང་། སླར་
ཡང་ཀུ་རེའི་ཚུལ་དུ་ཕལ་ཆེར་ཁྱོད་དྲན་དྲགས་ཏེ་འདུག་མི་ཚུགས་པ་ཙམ་དུ་གྱུར་
འདུག”ཟེར། །
ངའང་དགོད་བཞིན་དུ་་འོ་ན་ཁྱོད་སྒྲོལ་འཚོར་བལྟ་རུ་མ་སོང་ངམ”ཞེས་དྲིས་པ་
ན། ཁོའི་གདོང་གི་འཛུམ་དེ་འཕྲལ་ཕྱིར་བསྡུས་ནས་ཡི་ཐང་ཆད་པའི་དངན་པ་ཞིག་དང་
མཉམ་དུ་མོས་མིག་གིས་བལྟ་ས་ཧ་ཅང་མཐོ་བར་འདུག ད་ལྟ་རྫོང་མཁར་ནས་དགའ་
རོགས་ཤིག་བཙལ་ཟིན་པ་རེད”ཅེས་བཤད་རྗེས། སྐད་ཆ་མང་བོ་བཤད་མི་འདོད་པ་
ལྟར་ང་ལ་གྱེས་ཁའི་བདེ་མོ་གཏམ་སོང་། །
ཡིན་ནའང་ང་བྱ་བར་བྲེལ་བ་ཆེ་བ་དང་འགྲིམ་འགྲུལ་ཡང་སྟབས་མི་བདེ་བས།
དུས་ཡུན་རིང་བོ་ཞིག་ལ་ལྷ་མགོན་གྱི་གན་དུ་འགྲོ་མ་ཐུབ། དཀྱིལ་རྒྱུགས་མཇུག་རྫོགས་
ནས་ཅང་མ་འགོར་བར་གློ་བུར་བའི་གསར་འགྱུར་ཞིག་སློབ་ཁུལ་ཡོངས་སུ་ཁྱབ་བྱུང་བ་
134



པ
སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
སྟེ། དབང་སྐྱིད་ཀྱིས་བྱ་བ་བསྐྱུར་ཏེ་གང་ཞིག་ཏུ་བྲོས་སོང་ཟེར། ངས་སྐད་ཆ་དེ་ཐོས་
འཕྲལ་ཡིད་ཆེས་གཏན་ནས་མ་བྱས་ཀྱང་རྒྱལ་ཁམས་ཀྱི་ཁ་ན་ཡེ་ཤེས་ཀྱི་སྤྱན་ཡོད་ཟེར་
བ་ལྟར་རླུང་མེད་ན་རླབས་མི་འཕྱོ་བས་ཅི་བྱུང་མེད་པར་ཡིད་སེམས་སྟོང་བར་གྱུར་ཅིང་
རང་དབང་མེད་པར་ཁོ་མོ་དང་ལྷན་དུ་ཡོད་དུས་ཀྱི་དགའ་སྐྱིད་ཀྱི་འཚོ་བ་དག་མིག་ལམ་
དུ་ཆོ་འཕྲུལ་སྟོན་པ་ལྟར་ཤར་ཞིང་འོང་། དེའི་མུར་སེམས་ཧ་ཅང་མི་བདེ་བས་དེ་སྔོན་
ནས་ཁོ་མོར་ལྟ་རུ་མ་སོང་བར་ཚད་ལས་འདས་པའི་ཕངས་སེམས་ཤིག་ཀྱང་སྐྱེས་བྱུང་།
ཕྱི་ཉིན་སྔ་སེ་དོན་དག་ཅིག་ལ་ཁ་གཡར་ཏེ་དཀྱིལ་སྙིང་སློབ་གྲྭར་ལྷ་མགོན་ཡོད་སར་སོང་
ནས་དབང་སྐྱིད་ཀྱི་དོན་དེ་བདེན་མིན་དྲིས་པ་ན། ལྷ་མགོན་གྱིས་སེམས་རྣལ་དུ་ཕབ་
ནས”མོར་དངོས་གནས་ཁག་མི་འདུག ཡིན་ནའང་དོན་དག་དེ་འདྲ་བྱུང་འགྲོ་བ་ཡིད་
ཀྱི་དགུ་ལའང་མ་དྲན”ཟེར་ནས་མགོ་འཕྲེད་དུ་གཡུག་གཡུག་བྱེད།
ངས་དོན་དག་ཅི་ཞིག་བྱུང་བ་མ་ཤེས་པར་གང་མྱུར་ངང་མོར་ཁག་མེད་ཟེར་དོན་ཅི་
ཡིན”ཅེས་དྲིས།
ལྷ་མགོན་གྱིས་ཧུ་རེར་ང་ལ་ལྟ་བཞིན་ཁྱོད་ཀྱིས་འདང་རྒྱོབས་དང་། མོར་སློབ་ཆེན་
ལ་རྒྱུགས་སྤྲོད་པའི་འདུན་པ་ཅི་འདྲའི་དྲག་པོ་ཡོད་ཨང་། ཡིན་ནའང་ཉེ་སྔོན་མོས་སློབ་
སྦྱོང་ལ་འགྲོ་རྒྱུ་ཡིན་པའི་རེ་བ་དེ་ཡར་ཞུ་བྱས་དུས། སློབ་གཙོ་རྣམ་རྒྱལ་གཏན་ནས་མ་
འཐད་པར་མ་ཟད། གལ་ཏེ་མོས་རང་འདོད་ཀྱིས་སློབ་ཆེན་ལ་རྒྱུགས་སྤྲད་ན་ལས་གནས་
སོར་འཇོག་བྱེད་རྒྱུ་ལྟ་ཞོག ད་དུང་རང་འདོད་ཀྱིས་ལས་གནས་དང་བྲལ་བར་བརྩི་རྒྱུ་
ཡིན་ཟེར། འདི་ནི་གཉའ་ལྟག་ལ་རྐང་བ་སྤོས་པ་མ་རེད་དམ། དེ་བས་མོ་ངའི་གན་དུ་
ཡོང་ནས་ངུ་བཞིན་དུ་གནས་ཚུལ་ཚང་མ་ང་ལ་བཤད་བྱུང་མོད། ང་ལ་ཐབས་ཅི་ཞིག་
ཡོད་དམ”ཟེར་ནས་རང་ཉིད་ཀྱི་ནུས་པར་ངས་རྒྱུས་ལོན་བྱེད་པར་རེ་བ་དང་འདྲ་བར་
ངའི་གདོང་ལ་ཅེར་ནས་བསྡད་པ་དང་། ཅུང་ཙམ་ནས་མགོ་བོ་དུད་བཞིན་མུ་མཐུད་དུ
135



གཡུ་དྲུག་དཀར་དཔེ་ཚོགས།
ལས་གནས་སོར་འཇོག་མ་བྱས་ཚེ་མོས་རིག་གནས་ཅི་འདྲར་སྦྱངས་ཀྱང་ཕན་ཐོགས་ཅི་
ཡོད། ད་ལྟ་སློབ་གྲྭ་ཆེན་མོ་ནས་མཐར་ཕྱིན་ཀྱང་ལས་བགོ་མ་བྱས་པར་བསྡད་ཡོད་པ་ཧ་
ཅང་མང་བ་མ་རེད་དམ”ཟེར་ནས་ཅོག་ཙེའི་ཐོག་ལ་ཁུ་ཚུར་གྱིས་རྡེག་ཙམ་བྱེད།
ལྷ་མགོན་གྱིས་དེ་ལྟར་བཤད་པའི་དུས་སུ་ངའི་སྙིང་ལ་གྲིས་བསྣུན་པ་ལྟ་བུའི་ན་ཟུག་
སྐྱེ་ན་ཡང་གང་ནུས་སྒོས་ཨམ་གཙིགས་བསྡམས་ནས་བསྡད་པ་ཡིན། མཇུག་མཐར་
ངས་ཆིག་ལབ་རྒྱག་པ་ལྟར"མ་གཞི་དེ་འདྲ་ཡིན་པ་རེད་དམ”ཞེས་བཤད་སོང་བ་འདྲ།
སེམས་གཏིང་ནས་ཁོ་མོ་ད་ལྟ་ཕྱོགས་གང་ཞིག་ཏུ་ཡོད་པར་འཚོལ་སྙེག་དང་རེ་འབོད་
བྱས། ངོ་མ་སྐབས་འདི་དང་དུས་འདིར་ངས་ཁོ་མོ་གང་དུ་ཡོད་པའི་སྐོར་གྱི་སྐད་ཆ་ཨེན་
ཙམ་ཐོས་ཚེ་དེ་མ་ཐག་ཏུ་རླངས་འཁོར་ཞིག་གླས་ཏེ་ཁོ་མོའི་རྗེས་སུ་བརྒྱུགས་འགྲོ་བར་ཐེ་
ཚོམ་མི་འདུག ངས་རྫུན་གཏམ་པ་གཏན་ནས་མིན། ས་ཐག་ཅི་འདྲ་ཞིག་རིང་ན་ཡང་།
ཐ་ན་ལམ་མེད་པར་རྐང་ཐང་དུ་འགྲོ་དགོས་ནའང
ལྷ་མགོན་གྱིས་ཀྱང་འདང་རྒྱག་བཞིན་དུཕལ་ཆེར་དེ་ཡིན་རྒྱུ་རེད། དེ་མ་གཏོགས་
རྒྱུ་མཚན་གཞན་ཅི་ཡོད་དམ”ཟེར།
ངས་ཀྱང་ཅི་ནུས་སྒོས་སེམས་རྣལ་དུ་འབབ་ཐབས་བྱས་རྗེས་སླར་ཡང་འདང་ཞིག་
བརྒྱབ་རྗེས་ཡང་བསྐྱར་ད་ལྟ་མོའི་ཕྱོགས་ཀྱི་སྐད་ཆ་ཙམ་ཡང་ཐོས་མ་བྱུང་ངམ་ཞེས་ནན་
འདྲི་བྱེད་དགོས་བྱུང་།
ལྷ་མགོན་གྱིས་མགོ་འཕྲེད་དུ་གཡུགས་ཙམ་བྱས་པ་ལས་ལན་མ་བཏབ།
དགོང་མོ་དེར་ངེད་གཉིས་ཁོའི་ཁང་བའི་ནང་དུ་བསྡད་པ་ཡིན་ལ། ང་འགྲུལ་བ་
ཡིན་པས་ལྷ་མགོན་གྱིས་ནམ་རྒྱུན་ལྟར་ཆང་དམ་བེ་གཉིས་ཉོས་ཡོང་སྟེ་ང་ལ་སྣེ་ལེན་
བྱས་སོང་། ཡིན་ན་ཡང་ངེད་གཉིས་ཀྱི་སུ་ལ་ཡང་ནམ་རྒྱུན་ལྟ་བུའི་སྤྲོ་ཉམས་ཅི་ཡང་
མི་འདུག རིམ་བཞིན་ཆང་གི་ངར་དང་བསྟུན་ནས་ངེད་གཉིས་ཀྱི་ཁ་བརྡ་ཡང་ཇེ་མང་
136



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
དུ་སོང་སྟེ། དབང་སྐྱིད་ཀྱི་གླེང་གཞི་ནས་མི་དང་སྤྱི་ཚོགས་ཀྱི་གནད་དོན་དང་། དོན་
དངོས་དང་ཕུགས་རེའི་བར་གྱི་གདོང་གཏུག མི་ཚེ་ཡི་སྡུག་བསྔལ། རེ་སྙེག་གི་བསླུ་
བྲིད་སོགས་གླེང་དགོས་བྱུང་། ངོ་མ་མི་ཚེ་དང་འཚོ་བ། བརྩེ་དུངས། ཕུགས་བསམ།
རེ་སྙེག་བཅས་ནི་དེ་འདྲའི་སྣེ་མང་རྙོག་འཛིང་དང་མཛེས་སྡུག་གཟི་མདངས་འཕྲོ་བ་
ཞིག་རེད་ཨང་། ཡིན་ནའང་འཇིག་རྟེན་གྱི་མཛེས་པ་དང་བཙོག་པ། བཟང་བ་དང་
ངན་པ། དགེ་བ་དང་སྡིག་པ་བཅས་ནི་ནམ་ཡང་གཅིག་ལ་གཅིག་འབྲེལ་དུ་གནས་
ཤིང་། དེ་དག་གི་གདོང་གཏུག་ལས་ད་གཟོད་རྒྱལ་ཁ་དང་ཕམ་ཁའམ་དགའ་སྤྲོ་དང་སྐྱོ་
གར་ཅི་རིགས་འབྱུང་བཞིན་པ་མ་ཡིན་ནམ། མཇུག་མཐར་ངེད་གཉིས་ཀྱིས་སླར་ཡང་
སྨྲ་བ་བསྡམས་ཏེ་སེམས་གཏིང་ནས་ད་སོ་མར་འཚོ་བའི་ལམ་དུ་ཞུགས་ཤིང་། འབྱུང་
འགྱུར་ལ་ཡིད་ཆེས་ཀྱིས་ཁེངས་པའི་མོ་གར་སོང་མི་ཤེས་པར་འཚོལ་སྙེག་དང་རེ་
འབོད་བྱས་པ་ཡིན།
བཅུ་གཉིས་པ།
ཟླ་གཉིས་ལྷག་འདས་ཏེ་ས་གཞི་ཆེན་པོས་གོས་ལྭ་ཐེངས་གཅིག་བརྗེས་པ་ལྟར་ལྗང་
མདོག་གི་འཇིག་རྟེན་ཞིག་ཏུ་གྱུར་སོང་། ད་ནི་སློབ་མ་ཚོར་མཇུག་རྒྱུགས་ལེན་པར་ཡང་
རིང་བོ་མི་འདུག་པས་བྱ་བའི་བྲེལ་ཟིང་གི་ཁྲོད་དུ་འཁྱམས་ཏེ་རེ་ཞིག་དབང་སྐྱིད་ཀྱི་
དོན་དེ་ཡང་བརྗེད་པ་ལྟར་གྱུར་སོང་། ཏག་ཏག་སྐབས་དེར་ངའི་ལག་ཏུ་གཞི་ནས་དབང་
སྐྱིད་ཀྱིས་བསྐུར་བའི་འཕྲིན་ཡིག་ཅིག་འབྱོར་བྱུང་། སྦྲག་རྟགས་ལ་བལྟས་ན་འཕྲིན་
ཡིག་འདི་ཟླ་སྔོན་མར་པེ་ཅིན་ནས་བསྐུར་བ་ཞིག་ཡིན་པས་ངས་འཚབ་འཚུབ་ངང་ཡིག་
སྐོགས་ཀྱི་ཁ་ཕྱེས་ནས་བལྟས་པ་ཡིན། འཕྲིན་ཡིག་ཏུ་འདི་ལྟར་བྲིས་འདུག
137



གཡུ་དྲུག་དཀར་དཔེ་ཚོགས།
སྙིང་ཉེ་བའི་གྲོགས་པོ་ལགས།
ཉེ་ལམ་བདེའམ།
མི་ངན་ལག་ཏུ་དབང་ཐོབ་ན་གཉོམ་ཆུང་མགོ་ནས་ཤིག་ཁྲལ་ལེན་ཟེར་བ་ལྟར། ང་ཚོའི་སྒེར་
སྡེམ་མཁན་པོའི་ལག་འོག་ནས་སྡོད་ཐབས་མ་བྱུང་བས་འདི་ལྟར་ང་རང་ཉིད་ཀྱིས་ལམ་འཚོལ་
དགོས་བྱུང་། འགྲོ་ཁར་ཁྱོད་ལ་ཐུག་འཕྲད་བྱེད་འདོད་ཤུགས་དྲག་ཅིག་སྐྱེས་ན་ཡང་དོན་ཐོག་ཏུ་མ་
སྨིན་པར་འགྱོད་སེམས་ཧ་ཅང་ཆེ། ཉེ་ལམ་ང་རང་པེ་ཅིན་དུ་འབྱོར་ཡོད་ལ། གཉེན་ཚན་ཞིག་གི་
མཚམས་སྦྱར་བར་བརྟེན་ཨ་མེ་རི་ཁར་སློབ་སྦྱོང་དུ་འགྲིམ་པའི་གོ་སྐབས་ཤིག་ཐོབ་ཅིང་ཐབས་སྣ་
ཚོགས་ལ་བརྟེན་ནས་ཟླ་མཇུག་འདིར་ལམ་ཡིག་ཅིག་ཀྱང་ལེན་ཐུབ་པ་བྱུང་སོང་བས་ཧ་ཅང་དགའ་
ཡོད། གང་ལྟར་ད་ནས་བཟུང་ང་ཚོའི་བར་ཐག་ལེ་བར་ཁྲི་ཕྲག་གི་རྒྱ་མཚོས་ཆོད་ཀྱང་ལྷད་མེད་
དྭངས་གཙང་གི་བརྩེ་བ་ཟབ་མོའི་མེ་ཏོག་ནམ་ཡང་རྙེད་མི་སྲིད། ང་ཚོ་ནམ་ཞིག་ལྷན་འཛོམས་
འབྱུང་ཐུབ་པའི་སྨོན་ལམ་འདེབས་ཀྱིན་ཡོད།
བདེ་མོ་བྱོས།
དབང་སྐྱིད་ཀྱིས་ཟླ༥པ་འི་ཚེས༢༦ལ།
འཕྲིན་ཡིག་བཀླགས་ཚར་རྗེས་ངའི་སེམས་ལ་དགའ་བ་དང་སྐྱོ་བ་ཞིག་འགྲན་པ་
བཞིན་དུ་འཕྱོ་བྱུང་། དགའ་བ་ནི་ཁོ་མོའི་སེམས་ཀྱི་རེ་ཞིང་སྙེག་པའི་རྨི་ལམ་དེ་ད་ནི་
དངོས་སུ་མངོན་འགྱུར་བྱུང་བས་རེད་ལ། སྐྱོ་བ་ནི་མོ་རང་དེ་ལྟར་ང་དང་གྱེས་ནས་ཧ་
ཅང་རྒྱང་རིང་བའི་གནམ་མཐའི་གྲུ་ག་ཞིག་ཏུ་གྲིབ་མ་བཞིན་ཡལ་སོང་བས་རེད། གང་
ལྟར་ཡང་སྐབས་འདིར་ངའི་ལུས་སྟེང་ནས་མང་པོ་ཞིག་ཕོག་ཟིན་པ་དང་འདྲ་བས་ཕྱི་
རོལ་ཏུ་བུད་ནས་མཁའ་དབུགས་གསར་བ་ཞིག་བརྔུབ་འདོད་སྐྱེས་བྱུང་། །
ཉིན་འདིར་ནམ་མཁའ་དྭངས་ཤིང་ཡངས་ལ་ཉི་འོད་དྲོ་ཞིང་འཇམ། རྒྱང་རིང་ནས་
138



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
༨
།
འོངས་པའི་རླུང་བུ་འཇམ་པོ་ཞིག་གིས་ཉེ་འགྲམ་ཀུན་ཏུ་བཞད་པའི་མེ་ཏོག་གི་མགོ་ལྕོག་
ལྡེམ་ལྡེམ་གཡོ་བར་བྱེད། ང་སྔོན་དུ་བསྐྱོད་བཞིན་པའི་སྐབས་དེར་གློ་བུར་དུ་གར་ཡོང་
མི་ཤེས་པའི་ཕྱེ་མ་ལེབ་ཅིག་འཕུར་ལྡིང་བྱེད་བཞིན་མདུན་གྱི་མེ་ཏོག་ཅིག་གི་ཐོག་ཏུ་
ལྷེབ་ལྷེབ་ངང་བབས་བྱུང་ལ། ང་ཉེ་སར་ཐོན་འཕྲལ་སླར་ཡང་རྩེད་དགའ་ལིང་ལིང་གིས་
འཕུར་ལྡིང་བྱེད་ཀྱིན་པར་སོང་ཞིང་། རེ་ཞིག་ནས་སླར་ཡང་མེ་ཏོག་གཞན་ཞིག་གི་སྟེང་
དུ་བབས་ཏེ་དར་ཟབ་ཀྱིས་བྲན་པ་ལྟ་བུའི་གཤོག་པ་གཉིས་ཀྱིས་ང་ལ་གཡབ་མོ་བྱེད་པ་
ལྟར་ལྷེབ་ལྷེབ་ཏུ་འགུལ་གྱིན་འདུག ངའི་སེམས་ལ་རང་དབང་མེད་པར་ཕྱེ་མ་ལེབ་དེ་
ནི་ད་ལྟའི་དབང་སྐྱིད་ཡིན་པའི་ཚོར་བ་ཞིག་སྐྱེས་བྱུང་། རེད་ཡ། དབང་སྐྱིད་ནི་ད་ལྟ་
སྐྱོ་བ་ཅི་ཡང་མེད་པའི་ངང་མོའི་རྨི་ལམ་ལྟ་བུའི་ཕུགས་བསམ་གྱི་ཞིང་ཁམས་སུ་འཕུར་
གྱིན་ཡོད་པ་བཞིན་དུ། ཕྱེ་མ་ལེབ་འདི་ཡང་རྨི་ལམ་ལྟ་བུའི་དུས་ཚིགས་ཀྱི་མཛེས་སྡུག་
ཁྲོད་དུ་འདི་ལྟར་སྐྱོ་བ་ཅི་ཡང་མེད་པར་རང་ཉིད་ཀྱི་ལང་ཚོའི་སྒེག་ཉམས་ངོམ་གྱིན་པ་
མིན་ནམ། ངས་སླར་ཡང་ཕྱེ་མ་ལེབ་དེའི་རྗེས་སུ་བསྙེགས།
139



གཡུ་དྲུག་དཀར་དཔེ་ཚོགས།
མེས་པོ་དང་ཁོས་གསོས་པའི་
ཁྱི་གུ་དག
གླེང་གཞི།
ཐེངས་ཤིག་ངས་བརྙན་འཕྲིན་ལ་བལྟ་དུས། བརྙན་འཕྲིན་དུ་འབྲོག་ཁྱི་ལ་བོ་གསོ་
མཁན་ཞིག་གི་གནས་ཚུལ་བརྗོད་པ་མཐོང་བྱུང་། བརྙན་ཡོལ་གྱི་ངོས་སུ་མངོན་པ་ནི་
ལུས་ལ་དབུས་ཕྱོགས་ཀྱི་བོད་ལྭ་གྱོན་པའི་སྐྱེས་པ་གདོང་ནག་གཟུགས་ཐུང་ཞིག་གིས་
རྣ་བ་ཆེ་ཞིང་སྐེ་ཤ་མཐུག་པའི་འབྲོག་ཁྱི་ལ་བོ་གཉིས་ཁྲིད་ནས་རྒྱ་སྲང་དུ་འགྲོ་བཞིན་
ཡོད་པར་མི་ཚོགས་ཀྱིས་མཐའ་བསྐོར་ནས་ལྟད་མོར་ལྟ་བཞིན་འདུག་པ་དེ་རེད་ཅིང་།
བཞིན་ཤ་དོད་ཅིང་སྨྲ་ལྕེ་མྱུར་བའི་གསར་འགྱུར་འགོད་མཁན་བུ་མོ་དེས་དྲང་ཐད་དུ་
ཚུར་ལ་ལྟ་བཞིན། ཆེད་དམིགས་ཀྱིས་ང་ཁོ་ནར་ཁ་བརྡ་བྱེད་པ་ལྟར་བདེན་ཅོག་ཅོག་
ངང་། ཕ་ཡུལ་མཚོ་སྔོན་ཡུལ་ཤུལ་ནས་ཡིན་པའི་སྐྱེས་པ་འདིས་འབྲོག་ཁྱི་ལ་བོ་གཉིས་
140



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཁྲིད་དེ་རྒྱལ་ནང་གི་ཁྱི་རིགས་འགྲན་བསྡུར་དུ་ཞུགས་པས། འབྲོག་ཁྱི་དེ་གཉིས་ལ་
གསེར་གྱི་རྟགས་མ་ཐོབ་པར་མ་ཟད། ཆེད་ལས་མཁས་པ་མང་པོས་གདེང་འཇོག་མཐོན་
པོ་ཐོབ་པར་གྱུར། གནས་ཚུལ་དེས་རྒྱལ་ནང་གི་སྦྱིན་བདག་ཆེན་མོ་ཞིག་གི་ཡིད་སེམས་
རབ་ཏུ་འཕྲོག་པར་གྱུར་ཏེ། ཁྱི་གཅིག་ལ་སྒོར་ས་ཡ་བཞི་བྱིན་ནས་བཙོང་རྒྱུའི་རེ་འདུན་
ཞུས་ཀྱང་། ཁོས་འཚོང་མ་འདོད་པར་ཁྱི་གཉིས་ཁྲིད་ནས་ཕྱིར་ཕ་ཡུལ་དུ་ལོག་པ་ཡིན་
ཚུལ་བཤད་བྱུང་། མོས་བཤད་པ་ལྟར་ན། སྐྱེས་པ་འདིས་ད་ལྟ་འབྲོག་ཁྱི་ལ་བོ་ཉི་ཤུ་ལྷག་
གསོས་ཡོད་ཅིང་། འབྲོག་ཁྱི་རེ་རེར་གསོ་སའི་ཁང་བ་སྤུས་ལེགས་རེ་ལས་ཡོད་པ་མ་ཟད།
ཆེད་དུ་སྐམས་ཤ་དང་ལུག་ཤ་ཁོ་ན་བྱིན་ནས་གསོ་བཞིན་ཡོད་པས། འབྲོག་ཁྱི་གཅིག་གི་
འཚོ་བའི་འགྲོ་སོང་ནི་མི་དཀྱུས་མ་ཞིག་གི་འཚེ་བའི་འགྲོ་སོང་གི་ལྡབ་ལྔ་ཡིན་སྐད།
སྐད་ཆ་དེ་ཐོས་པས་ངའི་སེམས་ལ་རང་དབང་མེད་པར་འདས་ཟིན་པའི་མེས་པོ་
དྲན་བྱུང་། མེས་པོ་འཚོ་ཞིང་གཞེས་པའི་དུས་སུ་ཡང་ཁྱི་གུ་གསོ་རྒྱུར་ཧ་ཅང་དགའ་བ་
ཡིན། བོད་ཀྱི་ཁ་དཔེར”མི་རྒན་རྟ་རྒན་ཁྱི་རྒན་གསུམ།།ངན་ལས་མེད་ཀྱང་ཀུན་གྱིས་
སྡང་།།མི་འུ་རྡེ་འུ་ཁྱི་གུ་གསུམ།།བཟང་བྱས་མེད་ཀྱང་ཀུན་གྱིས་གཅེས།།”ཟེར་བ་རེད་ལ།
གནའ་མི་དག་གིས་ཀྱང་སྐྱེས་པ་ཕོ་ཞིག་ཡིན་ན་ལྷོ་གཡུ་འབྲུག་འདྲ་བའི་རྟ་ཞིག་དང་
ཐོག་དམར་པོ་འདྲ་བའི་བོའུ་ཞིག་དགོས་ཟེར་བ་ཡིན་ཡང་། མེས་པོ་ལ་མཚོན་ན་རྟ་ལས་
ཁྱི་ལ་འདང་རྩིས་ཆེ་བ་དང་། ཁྱི་ལ་ཡང་ཆེ་ཆུང་གི་དབྱེ་བ་མེད་པར་བདག་སྐྱོང་ནན་མོ་
བྱེད་ཀྱིན་ཡོད་པས། མི་གཞན་ཞིག་གིས་མཐོང་ཚེ་ཕལ་ཆེར་ཁྱི་དེ་དག་ནི་ཁོའི་བུ་ཕྲུག་
ཡིན་པའམ་ཡང་ན་ཁོའི་ཕ་མའི་རྣམ་ཤེས་ཡིན་པ་དང་མཚུངས། དེ་བས་ང་ཆུང་དུས་སུ།
མེས་པོ་ཁོང་ནི་ཚ་བོ་ཚ་མོ་དང་བསྡུར་ན་ཁྱི་ལ་འདང་རྩིས་ཆེ་བའི་རྒྱུན་ལྡན་མིན་པའི་
སྤྱོད་སྟངས་དེ་ལ་ཕྲག་དོག་དང་བཅས་མི་དགའ་བའི་རྣམ་འགྱུར་བསྟན་ཚུལ་སོགས་ཀྱང་
ད་ལྟ་མིག་ལམ་དུ་འཆར་གྱིན་འདུག
141



གཡུ་དྲུག་དཀར་དཔེ་ཚོགས།
ངའི་མེས་པོའི་མིང་ལ་ཁྱི་མོ་ཐར་ཟེར་ཞིང་། ༡༩༣༣ལོར་རི་བོའི་ཕ་རོལ་གྱི་ཁྱིམ་
ཚང་དབུལ་བོ་ཞིག་ཏུ་སྐྱེས་སྐད། བཤད་ཚུལ་ལྟར་ན་མེས་པོའི་ཕ་མ་གཉིས་ལ་བསྟུད་
མར་བྱིས་པ་གསུམ་སྐྱེས་ཀྱང་རེ་རེ་ཡང་ཞག་བདུན་མ་ལོན་གོང་ནས་མ་འཚམས་པར་
གྱུར། དེ་རྗེས་མེས་པོ་མའི་མངལ་དུ་ཆགས་པའི་ཚེ། མེས་པོའི་ཕ་ཡིས་མོ་བ་ཞིག་ལ་
ལུང་བསྟན་ཞུས་པ་ན། མོ་བས་མོ་བཏབ་སྟེ་ཁོ་རང་བྱིས་པ་བཙས་པའི་ཕྱི་ཉིན་ནངས་མོ་
ནམ་གསལ་ལ་ཉེ་དུས་ཕྱི་རོལ་གྱི་ས་སྟོང་དུ་སོང་སྟེ་སྲོག་ཆགས་ཅི་ཞིག་མཐོང་ན་དེའི་
མིང་ཐོགས་ཤིག་ཅེས་སྨྲས། མེས་པོ་ནི་ནམ་སྨད་དུ་བཙས་པ་ཡིན་པས་ཁོའི་ཕ་རྒན་
དགའ་དྲགས་ཏེ་ནངས་མོ་ནམ་མ་གསལ་གོང་ནས་ཕྱི་རོལ་ཀུན་ཏུ་ཉུལ་ཡང་སྲོག་ཆགས་
ཅི་ལ་ཡང་མ་ཕྲད་ཅིང༌། མཇུག་མཐར་ནམ་གསལ་བའི་ཚེ་ན་ཁོའི་མདུན་ཕྱོགས་སུ་ཕྱུག་
པོ་ཚང་གི་ཁྱི་རྒན་མ་འགྲོ་བཞིན་པ་མཐོང་བས། མི་འདོད་ཀྱང་ཐབས་ཟད་དེ་མེས་པོའི་
མིང་ལ་ཁྱི་མོ་ཐར་ཞེས་བཏགས་པ་རེད་ཟེར། མེས་པོ་ལོ་ན་བཅོ་ལྔར་བུད་དུས་ནག་ཞར་
དཔོན་ཚང་དུ་ཡོང་ནས་ལུག་རྫི་བྱས་ཤིང་། ཁོས་ལུག་འཚོས་པ་ཧ་ཅང་བཟང་བས་ནག་
ཞར་དཔོན་པོ་ཡིད་ཧ་ཅང་ཚིམས་པར་གྱུར་ཏེ་གཡོག་མོ་ཞིག་ཁོའི་ཆུང་མར་བྱིན་པར་མ་
ཟད། སྦྲེའུ་ཆུང་ཞིག་ཁོང་གཉིས་ལ་བྱིན་ཏེ་ཞར་དུ་ཁྱིམ་ཚང་ཆུང་ཆུང་ཞིག་གི་ཚུལ་དུ་
བཞག་པས། ནག་ཞར་སྡེ་བ་ནི་ཁོའི་མཇུག་མཐའི་མི་ཚེ་སྐྱེལ་སའི་ཚོ་སྡེ་རུ་གྱུར་བ་རེད།
མེས་པོ་ནི་དགུང་ལོ༨༤སྟེང་ཚེ་ལས་འདས་པ་ཡིན་ན་ཡང་། ངེད་ཚང་གི་དུད་ཐོ་རྙིང་
བའི་སྟེང་དུ་ད་ལྟ་ཡང་ད་དུང་མིང་དང་བཅས་པ”་འཚམས་པོར“ཡོད་དེ། "ཁྱི་མོ་ཐར། ཕོ།
༡༩༣༢ལོའི་ཟླ༢པའི་ཚེས༢༠ལ་སྐྱེས། X （ཞིང་ཆེན ༼ ༽ རྫོངX ཡུལ་ཚོ་ནག་ཞར་
སྡེ་བའི་མི་ཡིན”ཞེས་བཀོད་ཡོད་པ་ལས། ལོ་རེས་ཁྱི་ཡིན་པ་གསལ་བཤད་བྱས་མི་འདུག
142



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས་
སྒྲི
དོམ་བུ།
ང་ཚོར་ཕུ་ནུ་མིང་སྲིང་བཞི་ཡོད་ཅིང་། ཆེ་བ་ནི་ཨ་ཅེ་དང་དེའི་ཆུང་བ་ནི་ཕུ་བོ།
དེའི་ཆུང་བ་ནི་ང་། ཐ་ཆུང་ནི་སྲིང་མོ་ཡིན་ལ། མེས་པོས་ཀྱང་ང་ཚོར་རང་མིང་ལས་
གཞན་ད་དུང་གཅེས་མིང་ངམ་མཚང་མིང་རེ་ཡང་བཏགས་ཡོད་དེ། ཨ་ཅེའི་མིང་ལ་ལྷ་
མོ་ཟེར་བ་ལ“ཨ་ཅེའབོད་པ་དང་། ཕུ་བོའི་མིང་ལ་དབང་ཕྱུག་ཟེར་བར“དཀར་ལྡང”ཞེས་
འབོད། ངའི་མིང་ལ་དོན་གྲུབ་ཟེར་བར“ཁྱི་རུལ”ཞེས་འབོད་ཅིང་། སྲིང་མོའི་མིང་ལ་
སྒྲོལ་མ་ཟེར་བ་ལ“ཨ་མ་ཞེས་འབོད་པར་བྱེད། ཨ་ཅེ་ནི་མིང་སྲིང་དག་གི་ཆེ་བ་ཡིན་པས''
ཨ་ཅེ ”ཞེས་བོས་ན་གཅེས་མིང་དུ་འགྲོ་ལ་ཕུ་བོ་ཡང་བཙའ་བའི་དུས་ནས་ཤ་རྩ་ཧ་ཅང་
དཀར་བས”དཀར་ལྡང”ཞེས་བཏགས་པས་བསྟོད་མིང་དུ་ཅིར་མི་འགྲོ། སྲིང་མོ་ནི་ཆུང་
དུས་ནས་རྒན་མོ་ལོ་ལོན་ལྟར་འགུལ་སྐྱོད་བྱེད་པར་མི་དགའ་བསཨ་མ་ཞེས་བཏགས་པ་
ཡིན་པས། ཐ་སྙད་ཀྱི་བརྩེ་དུང་རང་བཞིན་གྱི་ཐད་ནས་བལྟས་ན་དེ་ཡང་གཅེས་མིང་ཞིག་
ཏུ་བརྩིས་ཆོག་པར་འདུག འོན་ཀྱང་ང་ནམ་རྒྱུན་གཉིད་རྒྱུར་དགའ་བས”ཁྱི་རུལ”ཟེར་
བ་ནི་ཅིས་ཀྱང་གཅེས་མིང་ཞིག་ཏུ་བརྩི་ཐབས་མི་འདུག བཤད་ཚུལ་དུའང་ཁྱིམ་གྱི་
མི་དང་སྒོ་ཁའི་ཁྱི་ཟེར་བ་དང་། ཁོ་ནི་མི་ཁྱི་འདྲ་བ་ཞིག་རེད་”སོགས་ཀྱི་ཟེར་སྲོལ་ཡོད་
པའི་ཁར། ད་དུང”རུལ་བ་ནི་རྙིང་ཞིང་མྱགས་པར་གྱུར་ཏེ་དྲི་མ་ཁ་བོ་འཐུལ་བའི་དོན་
དུ་འདུག་པས། འདི་ནི་མི་ལ་བརྙས་བཅོས་དང་དམའ་འབེབས་བྱེད་པ་མ་ཡིན་ནམ། འོན་
ཀྱང་དེར་ངས་ཁ་ཡ་བྱས་པ་མིན། ཁ་དཔེར་ཡང་རང་སེམས་ན་ཉེས་པ་མེད་ན་གཤིན་རྗེ་
ལ་འཇིགས་པ་མེད”ཟེར་བས། མིང་དེ་འདྲ་ཞིག་བཏགས་པར་སྐྱོན་མི་འདུག་ཅེས་བཤད་
ཆོག ནམ་རྒྱུན་ཁོས” ཨ་རོགས་ཁྱི་རུལ། ཁྱོད་ཀྱིས་ངའི་ལྷམ་ཁྱེར་ཤོག་དང་ཞེས་ཟེར་
བའམ”ཨ་རོགས་ཁྱི་རུལ། ཁྱོད་ཀྱིས་ངའི་རོ་སྟོད་ལ་ཁུ་ཚུར་གྱིས་རྡུང་དང་།'' ''ཨ་རོགས་
143



གཡུ་དྲུག་དཀར་དཔེ་ཚོགས།
ང
དྲུ
ཁྱི་རུལ། ཁྱོད་ཀྱིས་ང་ལ་ཇ་ལྡུག་ཐུབ་བམ ”སོགས་ཟེར་ལ། ཐ་ན་ཕ་མ་གཉིས་ཀྱིས་ཨ་ཅེ་
དང་ཕུ་བོར་ལས་ཀ་ཅི་ཞིག་བཅོལ་ཡང་ཁོ་བར་དུ་འཚངས་ཡོང་སྟེ། “ཁྱི་རུལ་འགྲོ་རུ་ཆུག་
དང་ཆོག་པ་རེད། ཁོས་དེ་ཙམ་ཡང་སྒྲུབ་མི་ཐུབ་པར་ཤི་བ་མ་རེད་དམ”ཟེར། ངས་ཀྱང་
ལས་ཀ་དེ་དག་སྒྲུབ་ཐུབ་པར་འདུག་པས་ཁོའི་གན་ནས་ཁོག་དཔུང་ཤོར་དུ་མ་བཅུག་པར་
སྒྲུབ་རྐྱང་བྱས་པ་ཡིན། ཆེས་སྙིང་ན་བ་ནི་ཁོས་ཁྱི་གུ་ཞིག་གསོས་པའི་མིང་ལ་དོམ་བུ་ཞེས་
བོས་ཡོད་མོད། རིམ་བཞིན་དུ་ཁྱི་གུའི་མིང་ལ”དོན་གྲུབ”ཅེས་ངའི་མིང་བཏགས་པ་དང་།
དེ་ལས་ལྡོག་སྟེ་ངའི་མིང་ལ”ཁྱི་རུལ”ཡང་མི་འབོད་པར་ཐད་ཀར་ཁྱི་གུའི་མིང་སྟེ་དོམ་
བུ”ཞེས་བོས་འོང་། ཁོས་ཕ་རོལ་ནས་ཁྱི་གུ་འབོད་དུས”དོན་གྲུབ་དོན་གྲུབ། འདིར་ཤོག་
དང་”ཟེར་ལ། ལན་རེར་ཁྱི་གུའི་མགོ་ལ་བྱིལ་བྱིལ་བྱེད་ཞོར་དུ་དོན་གྲུབ་ནི་རྗེས་ནས་
ཁྱི་རྒོད་ཡ་མེད་ཅིག་ཏུ་འགྱུར་ངེས་རེད”ཟེར་བ་དང་། ང་ལ་ལས་བཅོལ་བྱེད་དུས་སུ“ཨ་
རོགས་དོམ་བུ། ཁྱོད་ཀྱིས་ང་ལ་ཇ་ཞིག་ལྡུག་ཐུབ་བམ”ཟེར་བའམ། “ཨ་རོགས་དོམ་བུ།
ཁྱོད་ཀྱིས་ངའི་ལྷམ་ཁྱེར་ཤོག་དང་”ཞེས་བཤད་འོང་། འདི་ནི་གནས་ལུགས་དང་མཐུན་
པ་ཞིག་རེད་དམ། ཁྱི་གུ་ལ་དོམ་བུ་ཞེས་འབོད་དོན་ནི་ཁྱི་གུ་ནག་པོ་དང་དཀར་ཞིག་ཡིན་
པས་དོམ་ཞིག་དང་འདྲ་ཞེས་པའི་དོན་ཡིན་མོད། ངའི་མིང་ལ་དོམ་བུ”ཞེས་བོས་པར་
དོན་སྙིང་ཅི་ཞིག་འདུག་གམ། ལྷག་པར་དུ་ངའི་དངོས་མིང་ཁྱི་གུ་ལ་བཏགས་པ་དེ་ནི་ཧ་
ཅང་སྙིང་ན་བ་ཞིག་རེད་པས། ཁོས་ཡང་བཟླས་བསྐྱར་ཟློས་ཀྱིས་དེ་ལྟར་ལས་བཅོལ་བྱས་
ཀྱང་ངས་མ་གོ་ཁུལ་བྱས་ནས་ཁ་ཡ་མ་བྱས།
ཐེངས་ཤིག་ལ་ཁོས”ཨ་རོགས་དོམ་བུ། ངའི་རོ་སྟོད་དུ་ཟ་འཕྲུག་ལངས་ཀྱིན་འདུག་
པས་ཁྱོད་ཀྱིས་འཕྲུག་ཐུབ་བམ”ཞེས་ཟེར། །
ངས་འདང་ཞིག་བརྒྱབ་རྗེས་གཞི་ནས་ངོ་ལ་འཛུམ་ཞིག་བསྡུས་ནས“ངས་ཁྱོད་ལ་
འཕྲུག་ཆོག”ཅེས་བཤད་པ་ཡིན། རྒྱུ་མཚན་ནི་དུས་འདི་ང་ལ་མཚོན་ན་ཁོ་ལ་སྐྱིན་ལན་
144



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
རང་
ལེན་པའི་གོ་སྐབས་ཉག་གཅིག་ཡིན་པ་རེད། །
ཁོས་སྟོད་གོས་སྐེ་ཚིགས་བར་དུ་བརྗེས་རྗེས། ཁོག་སྟོད་སྒུར་ཅིང་ཕྲག་པ་གཡས་
འགུལ་གཡོན་འགུལ་བྱས་ཏེ་ཟ་འཕྲུག་ལང་བའི་དམིགས་ས་དེ་ང་ལ་སྟོན་གྱིན་ཡོད་ཀྱང་།
ངས་ཆེད་དུ་ཁོའི་བཟོ་ལྟ་དེ་དག་མ་གོ་ཁུལ་བྱས་ཏེ་གཞན་དག་ཏུ་གང་བྱུང་ངང་ཤུགས་
ཆེན་པོས་སྤར་འབྲད་བྱས། དེ་ལ་ཁོས''ཨ་ཚ་ཚ། དོམ་བུ་འདི་ང་ལ་འདང་རྩིས་མི་ཆེ་བར་
འདུག འབྲུག་ཡུལ་གྱི་ཟ་དམིགས་སྟེང་དུ་གཏན་ནས་འཁེལ་གྱིན་མི་འདུག”ཟེར།
ཁོའི་བཟོ་ལྟ་དེས་ངའི་ཡིད་ཀྱང་ཚིམས་པར་གྱུར་འགྲོ། ཏག་ཏག་ཁོས་ཟ་དམིགས་
སྟེང་དུ་ཨེ་ཁེལ་ལ་རེ་བ་བྱེད་པའི་སྐབས་སུ། ངས་གློ་བུར་དུ་འཕྲུག་འདོད་མ་བྱས་པ་ཡིན།
ཁོས་ཕྲག་པ་སྒོང་སྒོང་ཞིག་བྱས་ཏེ། “དོམ་བུ། ཅི་རེད། མུ་མཐུད་དུ་ཟ་དམིགས་སྟེང་དུ་
འཕྲུགས་དང”ཟེར།
ང་དེ་འཕྲལ་ཕར་བཀྱེད་དེ་ཁོ་དང་བར་ཐག་ངེས་ཅན་ཡོད་པའི་སྐབས་སུ། སྐད་
ཆེན་པོས”ཁྱོད་ཀྱང་ང་ལ་འདང་མི་ཆེ་བ་རེད། ཁྱོད་རང་ཁྱི་གུ་ལ་འདང་ཆེ་བས། ཁྱི་གུ་ལ་
འཕྲུག་ཏུ་ཆུགས”ཞེས་བཤད་རྗེས་ཕྱི་རོལ་ཏུ་བྲོས་པ་ཡིན།
འདི་ལྟར་བཤད་པའི་དུས་ནི་ང་བེའུ་རྫི་ཡིན་པའི་སྐབས་ཡིན། སྐབས་འདིར་ངེད་
ཚང་གིས་ཐོན་སྐྱེད་རུ་ཁག་གི་མ་མོ་འཚོ་བཞིན་ཡོད་ཅིང་། ཐོན་སྐྱེད་རུ་ཁག་གིས་མ་མོ་
འཚོ་མཁན་དག་ལ་བཞོན་མ་འགའ་རེ་ཡང་བགོས་ཡོད་པས། ཕུ་བོས་བཞོན་མ་དག་འཚོ་
བ་དང་། ང་ནི་བེའུ་འགའ་ཡོད་པ་དེ་འཚེ་མཁན་ཡིན། སྐབས་འདིར་མེས་པོ་ཡང་ལོ་ན་
དྲུག་ཅུ་ལྷག་ལ་སླེབས་ཡོད་ཀྱང་། རྒྱུན་དུ་སྡེ་བའི་ནང་དུ་ལས་བྱེད་པ་ཐོན་ཐལ་ཟེར་དུས་
ཁོ་རང་ཧ་ཅང་སྐྲག་པ་ཡིན། ཡིན་ཡང་ཁྱིམ་ནང་དུ་ཁོ་དཔོན་པོ་ཡིན་པས། གལ་ཏེ་མིང་
སྲིང་སུ་ཞིག་གིས་ཁོ་ལ་ཁ་ལན་སློག་ཀྱང་དེ་འཕྲལ་ལག་བསྟབས་གཅིག་གིས་བཟུང་སྟེ།
འཕོངས་ཚོས་སྟེང་གི་ཤ་སྐྱི་མཛུབ་བར་ནས་བཙིར་ཏེ་རྗེས་ཕྱོགས་ཁ་ལན་མི་སློག་པའི་
145



གཡུ་དྲུག་དཀར་དཔེ་ཚོགས།
མནའ་སྐྱེལ་བའི་བར་དུ་ཕུར་ཕུར་གཏོང་ངེས། འོན་ཀྱང་ངས་ཁོ་ལ་ཁ་རྩོད་བྱེད་པ་ནི་
མིང་སྲིང་གཞན་དག་དང་མི་འདྲ་བར་ཧ་ཅང་རྒྱུན་ལྡན་ཞིག་སྟེ། ང་ནི་འུ་ཐུག་པའི་རྐྱེན་
གྱིས་དེ་ལྟར་བྱེད་དགོས་བྱུང་བ་ཡིན། གང་ལྟར་ཁོ་ང་ལ་དེ་འདྲའི་འདང་རྩིས་མི་ཆེ་བས་
ན། ང་ཡང་ཁོ་ལ་འདང་རྩིས་ཆེ་དོན་ཅི་ཡོད་དམ།
ཁོ་ཁྱི་ལ་འདང་རྩིས་ཧ་ཅང་ཆེ་བ་ནི་དངོས་གནས་ཡིན་ཏེ། རང་ཁྱིམ་དུ་ཁྱི་གཉིས་
གསུམ་ཙམ་གསོས་ཡོད་ཀྱང་ཁོས་ནམ་རྒྱུན་སུ་ཚང་གི་ཁྱི་མོ་ཚང་ལོག་ཡོད་པ་ཐོས་ཚེ།
"དེ་ཚང་གི་ཁྱི་མོའི་ཁྱི་རྒྱུད་མི་བཟང་བས་དགོས་མཁན་ཨེ་ཡོད་དམ”ཟེར་བའམ། ཡང་ན
''ཁོ་ཚང་གི་ཁྱི་མོའི་ཁྱི་རྒྱུད་ཧ་ཅང་ལེགས་པས་ཁྱི་ཕྲུག་ཅིག་ལག་ཏུ་ཡོང་ཐུབ་ན་ཨང་
ཟེར་ནས་རེ་བ་ཆེན་པོ་བྱེད་ཀྱིན་ཡོད།
ཨ་ཕ་ནི་ལན་རེར་ཁོའི་སྐད་ཆ་དེ་དག་ལ་ཅུང་སུན་སྣང་སྐྱེས་ཏེ “ངེད་ཚང་ལ་རྒྱ་
སྟག་དང་སྡེར་དཀར། དོམ་བུ་བཅས་ཡོད་པས། ད་ནི་ཁྱི་དེ་འདྲ་མང་པོ་གསོས་ནས་ཅི་
བྱེད་དམ”ཞེས་བཤད་པ་ན། ཁོ་དེ་མ་ཐག་ཏུ་ཁོང་ཁྲོ་ལངས་ཏེ”ཧིན། ཁྱོད་ཚོས་ཅི་ཞིག་
ཤེས་སམ། ཁྱིམ་ཚང་ཞིག་ལ་ཁྱི་མེད་ཚེ་ཚར་སོང་བ་རེད། རྐུན་མ་དང་ཁྲམ་པ་མང་པོ་
ནང་མི་ལྟར་ཡོང་རྐྱང་བྱེད་པ་རེད། ལྷས་ཀྱི་སྒོ་ཕྱུགས་དག་བཤད་མི་དགོས། ཐ་ན་ཁྱིམ་
ནང་གི་དངོས་པོར་ཡང་བདག་བྱེད་ཐུབ་རྒྱུ་མ་རེད། ད་དུང་ནམ་ཞིག་ལ་མགོ་ཡི་སྦྲ་
རྡུགས་ཀྱང་གཞན་གྱིས་བཀོག་སོང་ན་ཁྱོད་ཚོར་ཐབས་བཀོད་ཅི་ཞིག་ཡོད་དམ།”ཞེས་ཨ་
པར་གཤེ་གཤེ་བཏང་ཡོང་།
ཨ་ཕའི་མགོ་བོ་སྨད་བཞིན་དུ་སྤྱི་ཚོགས་རྙིང་བའི་ནང་དུ་དེ་འདྲ་བྱེད་མཁན་ཡོད་
སྐད་འདུག་ཀྱང་། ད་ལྟའི་དུས་འདིར་ཇག་པ་ཞིག་ག་ལ་ཡོད་”ཟེར།
“འོ་ན་རྐུན་མ་བྱུང་ན་ཅི་བྱ་རྒྱུ།
ཚིག་དེར་ཨ་ཕར་ཡང་ལན་གདབ་རྒྱུ་མེད་པས་ཁ་རོག་གེར་འདུག་པ་ལས་ཐབས་ཅི་
I
146



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
དེ་བས་ཁོས་ཁྱི་གསོ་འདོད་ཚེ་དེ་ལ་ངོ་རྒོལ་བྱེད་ཕོད་མཁན་གཅིག་ཀྱང་མེད། ཡིན་
ནའང་ང་ནི་ཁོ་ཚོ་དང་བསྡུར་མི་འོས་པ་ནི་ངས་ཅི་ལ་མི་ཤེས། ཁོ་ཚོས་ནི་ཁོས་ཁྱི་མང་པོ་
གསོས་པ་དེར་རྒྱུ་མཚན་མེད་པར་ངོ་རྒོལ་བྱས་པ་ཙམ་ཡིན་ཡང་། ང་ལ་མཚོན་ན་ཁོས་
ཁྱི་གུ་རེ་གསོས་པ་དེས་ངའི་ཐོབ་ཐང་རིམ་པ་གཅིག་གིས་ཇེ་དམའ་རུ་གྱུར་པ་ཡིན་པས།
དེ་ལ་འཚིག་པ་ཟ་བ་ནི་སྨོས་ཅི་དགོས། དང་ཐོག་དོམ་བུ་གསོ་དུས་ཁོའི་ཆེ་ཆུང་ལ་ཨ་
པའི་དགུན་ལྷམ་ལྟ་བུ་ཞིག་ལས་མི་འདུག་ཅིང་། ཕུ་བོས་སྙིང་རྗེ་དྲགས་ཏེ་དགོང་མོ་ཁོས་
རུམ་ནས་ཉལ་རྒྱུ་ཡིན་ཟེར་བས། མེས་པོས་དེའི་མུར་བཀའ་བཀྱོན་གནང་བྱུང་། ཁོས་
ཁྱི་ཡིས་སྦྲ་ཁྱིམ་དང་ཕྱུགས་ཁྱུ་སྲུང་ནས་སྒོ་རུ་འདུག་དགོས་པ་ཡིན་པས། ངན་ལངས་སུ་
གཏོང་མི་རུང་ཟེར་བ་དང་། ཁོས་དངོས་སུ་བཀོད་འདོམས་བྱས་ཏེ་ཨ་མ་དང་ཨ་ཅེ་གཉིས་
ཀར་ཕྱི་རོལ་ནས་ཁྱི་ཁུང་ཡག་པོ་ཞིག་ལས་སུ་བཅུག་པ་དང་། ད་དུང་ཁྱི་གུར་དུས་ལྟར་
ལྟོ་ལྡུད་ཀྱིན་ཡོད་མེད་ལ་ཡང་ཁོས་དངོས་སུ་ལྟ་རྟོག་བྱེད་ཀྱིན་ཡོད་པ་རེད། ཁོ་ལ་མཚོན་
ན་ངས་དུས་ལྟར་ཟ་མ་ཟོས་པ་དང་མ་ཟོས་པ་ནི་ང་རང་ཉིད་ཀྱི་དོན་དག་ཅིག་ཡིན་པས་
ཁོས་ཁ་ཡ་བྱེད་མི་སྲིད། །
བཟའ་མིའི་ནང་དུ་ཕྱོགས་ཞེན་གྱི་ལྟ་ཚུལ་ཡོད་ཚེ་དེ་ནི་ཧ་ཅང་སྨྲ་མི་ཤེས་པའི་ཚོར་
སྣང་ཞིག་ཡིན་ཀྱང༌། ལན་རེར་བལྟས་ཚེ་དེ་ནི་ཧ་ཅང་དོན་སྙིང་ཡོད་པ་ཞིག་ཀྱང་རེད།
མེས་པོ་ངེད་གཉིས་ཀྱི་འཁོན་རྩོད་མེད་ཚེ་ཁྱིམ་ནང་ཡོངས་རྫོགས་དབེན་ཐིང་ངེར་གྱུར་
ཏེ་སུན་སྣང་སྐྱེས་པ་ཞིག་རེད་ལ། དེ་ལས་ལྡོག་སྟེ་ཁོས་ང་ལ་ཚིག་ཡག་པོ་མ་བཤད་པའམ་
ངས་ཁོ་ལ་ཚིག་ལན་དྲང་བོ་མ་བསློགས་པ་ཙམ་བྱས་ཚེ། ཁྱིམ་མི་གང་བོ་ཡང་དགོད་
པར་བྱེད་པས་ཁྱིམ་ནང་དུ་གཞི་ནས་གསོན་ཤུགས་གསར་བ་ཞིག་རྒྱས་ཡོང་། དེ་མ་
ཟད་ད་དུང་གྲང་རླུང་ཆེ་བའི་དགུན་ཁའི་མཚན་མོ་དང་ཆར་རླུང་དྲག་པའི་དབྱར་ཁའི་
147



གཡུ་དྲུག་དཀར་དཔེ་ཚོགས།
མཚན་མོ་དག་ཏུ། ཁོ་ཁྱིམ་དུ་ཡོད་ཚེ་ང་ལ་ཡང་འཇིགས་སྐྲག་གི་སྣང་བ་ཅི་ཡང་སྐྱེས་མི་
སྲིད་པར་ཧ་ཅང་བདེ་དྲོད་ཀྱི་ཚོར་བ་ཞིག་སྟེར་ངེས་ཡིན། འོན་ཀྱང་བཟའ་མིའི་ནང་
དུ་ཕྱོགས་ཞེན་ཡོད་པ་དེའི་དབང་གིས། ལན་རེར་བདེ་དྲོད་ཀྱི་ཚོར་བའི་ཁྲོད་དུ་ན་ཟུག་
གི་འཁོན་སེམས་ཤིག་ཀྱང་ལུད་ཡོང་བ་སྟེ། དཀར་གསལ་འཛོམས་པའི་ཉིན་མོར་བཟའ་
མི་ལྷན་སྡོད་ཀྱི་སྐབས་དག་ཏུ། འཁོན་སེམས་དེ་ལྷང་ལ་བུད་ཡོང་སྟེ་ཁོ་ལ་སྙིང་ནད་རྩོད་
འདོད་པའི་ན་སེམས་ཀྱང་སྐྱེས་ཡོང་།
ངས་ཤེས་པའི་དུས་ནས་བཟུང་ཁོ་ང་ལ་དེ་འདྲ་དགའ་བོ་མི་འདུག་པ་ཧ་ཅང་གསལ།
ཁ་དཔེར་ཡང་ལོ་ཆེ་བར་སྡིགས་ནས་ཁ་ན།། ལོ་ཆུང་བར་གཅེས་ནས་སྙིང་ན།།”ཟེར་
སྲོལ་ཡོད་ཀྱང་། ང་ནི་བུ་ཆུང་བ་ཡིན་ནའང་། ཁོའི་སྙིང་ཡང་ན་དགོས་པའི་ཚད་ཀྱི་
གཅེས་སྐྱོང་དེ་རེག་མི་ཐུབ། ཁོ་ནི་ཁྱིམ་འདིའི་ནང་གི་རྒྱལ་བོ་ལྟ་བུ་ཡིན་པས་ཨ་མ་ནི་ཁོ་
ལ་སྐྲག་པ་སྨོས་ཅི་དགོས། ཐ་ན་ཨ་ཕས་ཀྱང་ང་རང་འགེབས་སྲུང་བྱེད་མི་ཕོད། དོན་ངོ་
མར་བཤད་ན་ཨ་ཕར་ང་ལ་འགེབས་སྲུང་བྱེད་པའི་དུས་ཚོད་ཀྱང་མེད་དེ། ཁོ་ནངས་སྔ་
མོ་ནས་བཟུང་ལུག་རྫིར་ཕྱིན་ཏེ་དགོང་མོ་མུན་མ་རུབ་བར་དུ་ཕྱིར་ཁྱིམ་དུ་མི་ལོག་པས།
ནངས་དགོང་གི་དུས་ཚོད་ཐུང་ངུ་ཙམ་ལ་འགེབས་སྲུང་བྱས་པས་ཅི་ཕན། ངེད་གཉིས་
ཀྱི་བར་གྱི་འགལ་བ་ཕལ་ཆེ་བ་ཉིན་མོའི་དུས་སུ་བྱུང་བ་ཤ་སྟག་རེད། །
ཁོས་ང་ལ་གཅེས་སྐྱོང་མི་བྱེད་པར་འདུག་པས། ངས་ཀྱང་ཁོ་ལ་སྙིང་ནད་རྩོད་དགོས་
བྱུང་བ་རེད། ངས་ཁོ་ལ་སྙིང་ནད་རྩོད་ཐབས་གཅིག་ལས་མེད་པ་སྟེ། དེ་ནི་ལྐོག་ཏུ་ཁྱི་གུ་
དོམ་བུའི་སྟེང་ལ་ན་ཟུག་གདོན་རྒྱུ་དེ་རེད། དཔེར་ན་ནངས་མོ་ཨ་ཅེ་ནོར་རྫིར་འགྲོ་ཁར་
མེས་པོའི་ངག་བཞིན་ཁྱི་གུར་ལྟོ་ད་ནའང་། ཁོ་མོ་ཕར་སོང་ཤུལ་དུ་ང་རང་མྱུར་མོར་
སོང་སྟེ་ཁྱི་གུའི་ལྟོ་ཕྱི་རོལ་གྱི་ས་དོང་ནང་དུ་འཕོས་རྗེས། ལྟོ་སྣོད་སྟོང་བ་སྔར་མལ་དུ་
བཞག་ནས་ཁྱི་གུས་ལྟོ་འཐུངས་ཚར་ཁུལ་གྱི་རྣམ་པ་བཏོད་པ་ཡིན། ཡིན་ནའང་ལྟོ་འཐུང་
148



རྒྱུ
༢
། །
སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཡོད་མེད་མེས་པོས་མི་ཤེས་ཀྱང་ཁྱི་གུའི་སེམས་སུ་གསལ་བོ་ཡིན་པས། ལྟས་ངན་དེས་
ཀྱང་ཕྱི་རོལ་ནས་སྦྲ་ཁྱིམ་ཕྱོགས་བལྟས་ཏེ་འབ་སྐད་བཏོན་ནས་ཡུན་རིང་བོར་མཚམས་
མི་འཇོག་པར་འདུག
མེས་པོས་ཕུ་བོ་ལ་བལྟས་ཏེ''དཀར་ལྡང་། ཁོ་ད་དུང་ལྟོ་འགྲངས་མི་འདུག་པ་དང་
འདྲ་བས་ཟན་ཆང་ཞིག་བརྫིས་ལ་ཁྱི་གུར་བྱིན་ཅིག ལྟས་ངན་ཁོར་ལྟོ་འདུན་ཧ་ཅང་ཆེ་
བར་འདུག་པས། ཁྱི་རྒོད་ཅིག་འབྱུང་ཐག་ཆོད་རེད”ཟེར། །
ཕུ་བོས་ཟན་ཆང་བརྫིས་མ་ཐག ངས་དེའི་མུར་ཕུ་བོའི་ལག་ནས་འཕྲོགས་ཏེ་ང་
རང་ཉིད་ཁྱི་གུར་སྟེར་དུ་སོང་བ་ཡིན། ངས་ཟན་ཆང་དེ་མེས་པོའི་ངག་བཞིན་དྲང་བོར་
ཁྱི་གུ་ལ་སྟེར་སྲིད་དམ། ལྐོག་ཏུ་ཟན་ཆང་གི་ནང་དུ་ཚེར་ཕོན་གཅུད་དེ་ཁྱི་གུའི་ཁུང་སྒོར་
ཕྱིན་ནས་ཁོའི་སྔོན་དུ་འཕངས་པ་ན། ཁྱི་གུ་ནི་ལྟོགས་དྲགས་པས་ཁམ་བུ་གང་གིས་རྔམ་
འཆའ་ཙམ་བྱས་རྗེས། དེ་མ་ཐག་ཏུ་ཟན་ཆང་ཕྱིར་བསྐྱུགས་ནས་ཟུག་རྔུ་འདོན་བཞིན་
བྲོས་ཁུང་འཚོལ་བ་ལྟར་ཕར་རྒྱུག་ཚུར་རྒྱུག་བྱེད་ལ། ཕལ་ཆེར་ཉིན་གང་བོར་ལྟོ་འཐུང་
མི་ཕོད་པར་འདར་ལྷེམ་ལྷེམ་བྱེད་བཞིན་སྡོད། དེ་ལྟར་ཡིན་ཀྱང་ཁོ་ལྟོགས་ནས་འཆི་མི་
སྲིད་དེ། མེས་པོས་ནམ་རྒྱུན་ཟས་ཐུན་གསུམ་གར་རང་ཉིད་ཀྱིས་རྩམ་པའམ་བག་ལེབ་
ཟོས་མ་ཚར་ཁུལ་གྱིས་ལྷག་མ་ཞིག་བསྐྱུར་ཏེ། སྒོ་ཁར་ཆབ་གསེང་ལ་འགྲོ་བ་དང་ལྷན་
དུ་ཁྱི་གུར་སྟེར་གྱིན་ཡོད་པ་རེད། མེས་པོ་དང་ཁྱི་གུ་གཉིས་ཀྱི་བར་ལ་བརྩེ་དུང་ཇི་འདྲ་
ཟབ་ན་ང་དེ་ལྟར་ཚིག་པ་ཟ་བཞིན་ཡོད་པས། ལན་རེར་ཉིན་གུང་གི་དུས་སུ་ཁོ་ཁྱིམ་
ནང་དུ་གཉིད་སྐྱིད་པོ་ལོག་སྟེ་ཡོད་པའི་སྐབས་དག་ཏུ། ངས་ཆེད་དུ་དབྱུག་པ་ཕྲ་མོ་རིང་
བོ་ཞིག་ཁྱེར་ཡོང་སྟེ་ཁྱི་གུའི་སྐྱིད་ཁུག་ཏུ་ལན་འགའ་གཞུས་ཚེ། ཁྱི་གུས་ནི་རྣར་གཟན་
པའི་ངུ་ཟུག་དྲག་པོ་ཞིག་འདོན་བཞིན་དུ་ཨ་མ་དང་ཨ་ཅེས་བཟོས་པའི་ཁྱི་ཁུང་གི་ཕུག་
ཏུ་འཛུལ་ནས་སྒོར་འབུད་མི་ཕོད། སྐབས་དེ་དག་ཏུ་ཁྱིམ་ནང་དུ་གཉིད་ཡོད་པའི་མེས་
149



གཡུ་དྲུག་དཀར་དཔེ་ཚོགས།
པོ་ཡང་གཉིད་ལངས་བྱས་པ་ལྟར་གློ་བུར་དུ་ཡར་ལངས་ཏེ་རྐང་རྗེན་དུ་སྒོར་བརྒྱུགས་
ཡོང་ངེས་ཡིན་པས། ང་མྱུར་མོར་བྲོས་ཏེ་ཕྱི་རོལ་ཀྱི་གྱང་ཕག་ཏུ་གཞའ་བ་ཡིན། ཁོ་སྒོ་
ཁར་བུད་ཀྱང་ང་ནི་སྔར་ནས་བྲོས་ཟིན་པས་ཁོས་ནི་ངའི་ཆོ་འཕྲུལ་ཡིན་པ་ག་ལ་རྟོགས།
ཡིན་ནའང་ཁྱི་གུའི་སེམས་སུ་སྔ་འགྲས་ད་འཁོན་ཡོངས་རྫོགས་ཟིན་བྲིས་སུ་བཀོད་ཡོད་
པར་སྣང་སྟེ། རིམ་བཞིན་དུ་ལྟས་ངན་དེས་ང་གང་ནས་མཐོང་ཡང་འབ་སྐད་ཟུག་ནས་
མི་དགའ་བའི་ཉམས་སྟོན་པར་བྱེད་ལ། ང་ཕར་བཏུད་ཚེ་ལྟས་ངན་དེ་ཕྱིར་ཁུང་ཕུག་
ཏུ་འཛུལ་འགྲོ་བས་དེ་ལན་སྤྲོད་ཐབས་མི་འདུག ང་རྒྱང་དུ་བཀྱེད་ཚེ་ལྟས་ངན་དེ་སླར་
ཡང་ཕྱིར་བུད་ཅིང་ངའི་རྗེས་ཕྱོགས་སུ་ཧུར་ཐག་གིས་འབ་ཟུག་བཏོན་བྱུང་བས། དེའི་
རྣམ་འགྱུར་ལ་བལྟས་ན་ཁོས་ང་ལ“ངས་ཁྱོད་ལ་དེ་ལན་འཇལ་ཐག་ཆོད་ཡིན”ཟེར་གྱིན་
པ་དང་ཡོངས་སུ་མཚུངས།
ཡུན་རིང་མ་འགོར་བར་སྡེ་བའི་ནང་དུ་ལས་བྱེད་པ་ཡོང་སྟེ། སྡེ་བའི་ནང་གི་བྱིས་
པ་དག་ནག་ཞར་ཀུང་ཧྲེའི་དཀྱིལ་སྙིང་ཆ་ཚང་སློབ་གྲྭའི་ནང་དུ་སྐྱོལ་དང་། རྗེས་ཕྱོགས་
སུ་ལས་བྱེད་པར་འགྱུར་ངེས་རེད་ཟེར་བས་མེས་པོ་ཧ་ཅང་སྐྲག་པར་གྱུར་སོང་། ཁོས་སྔོན་
ཆད་སྡེ་བའི་མི་དག་འཛིན་བཟུང་བྱས་ཏེ་རྒྱ་ནང་དུ་ཁྱེར་བའི་བསླབ་བྱ་སྤྱི་སྡོམ་བྱས་
ཏེ། བྱིས་པ་དག་སློབ་གྲྭར་བསྐྱལ་ན་མཇུག་མཐར་རྒྱ་ནང་དུ་ཁྲིད་དེ་ཕ་མར་ངོ་འཕྲད་
ཐུབ་པ་མ་རེད་ཅེས་གླེང་ཞིང་། སྡེ་མི་དག་གིས་ཀྱང་རང་རང་གི་གཅེས་ཕྲུག་དག་ཕ་མ་
དང་གསོན་གྱེས་བྱེད་དུ་འཇུག་མ་ཕོད་པར། ནོར་རྫི་དང་ལུག་རྫིར་འགྲོ་དགོས་ཟེར་ནས་
སློབ་གྲྭར་བསྐྱལ་མཁན་གཅིག་ཀྱང་མ་བྱུང་། ལས་བྱེད་པ་དག་ཐེངས་གཉིས་པར་སྡེ་
བའི་ནང་ཡོང་བའི་སྐབས་སུ་བྱིས་པ་སློབ་གྲྭར་བསྐྱལ་རྒྱུ་ཁྲལ་བཞག་བྱས་བྱུང་སྟེ། ཁྱིམ་
ནང་དུ་བྱིས་པ་གཅིག་དང་གཉིས་མ་གཏོགས་མེད་ན་ནོར་རྫི་དང་ལུག་རྫིར་འགྲོ་དགོས་
པས་ཁག་མེད་མོད། འོན་ཀྱང་བྱིས་པ་གཉིས་ཀྱི་ཡན་ཡོད་པ་དག་གིས་བྱིས་པ་གཅིག་
15O



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ངེས་པར་དུ་ཀུང་ཧྲེའི་དཀྱིལ་སྙིང་ཆ་ཚང་སློབ་གྲྭའི་ནང་དུ་བསྐྱལ་དགོས་ཟེར། འདི་ནི་
སྐབས་དེའི་ཁོ་ཚོའི་སྐད་ཆས་བཤད་ན་གོང་མ་ཚང་གི་བཀའ”ཡིན་པས། གནས་ལུགས་
གཞན་བཤད་ཕོད་མཁན་སུ་ཡོད། ངེད་ཚང་ལ་མཚོན་ན་བྱིས་པ་བཞི་ཡོད་པས་དེའི་ཁྲོད་
ཀྱི་གཅིག་སློབ་གྲྭར་འགྲོ་དགོས་པ་སྨོས་ཅི་དགོས། ཕ་མ་གཉིས་ཀྱིས་ཚིག་ཐག་གཅོད་མི་
ཕོད་པས་མེས་པོའི་རྣམ་འགྱུར་ལ་བལྟས་ནས་སྡོད་དགོས་བྱུང་། མེས་པོས་ནི་ལས་བྱེད་པ་
ཁྱིམ་ནང་དུ་སྔོག་བཤེར་དུ་ཐོན་ཨེ་ཡོང་ལ་སྐྲག་གིན་ཡོད་པས། ཁོས་བསམ་བློ་ཡར་གཏོང་
མར་གཏོང་མང་པོ་མི་བྱེད་པར་བྱིས་པ་བཞི་ཡི་ཁྲོད་ནས་ང་བདམས་ཏེ ''དོམ་བུ་སློབ་གྲྭར་
འགྲོ་རུ་ཆུགས། ཁོ་ཡུལ་དུ་བསྡད་ནས་ཅི་བྱེད་དམ”ཟེར།
དོན་ངོ་མར་ཁོས་ང་རང་བདམས་ངེས་པ་ངས་སྔོན་ནས་རྟོགས་ཡོད། རྒྱུ་མཚན་ཡང་
ངས་ནམ་རྒྱུན་ཁོ་ལ་འཁོན་སེམས་འཛིན་གྱིན་ཡོད་པ་དང་། ཁོས་ཀྱང་དེ་བཞིན་དུ་ང་
རང་མིག་ལ་རན་གྱིན་མེད་པས་རེད། འོན་ཀྱང་ངས་ཆེད་དུ་ཁོ་ལ་གནས་ལུགས་བཤད་
འདོད་སྐྱེས་ཏེ “འོ་ན་ཨ་ཅེ་སློབ་གྲྭར་སོང་ན་མི་ཆོག་གམ། ངེས་པར་དུ་ང་འགྲོ་དགོས་
དོན་ཅི་རེད་”ཅེས་དྲིས་པ་ཡིན། །
དོན་ངོ་མར་ང་སློབ་གྲྭར་འགྲོ་འདོད་ཧ་ཅང་ཆེ་ལ། ད་དུང་སྡེ་བའི་ནང་གི་བྱིས་པ་
སྐོར་ཞིག་ཀྱང་ང་དང་འདྲ་བར་ཀུང་ཧྲེའི་སློབ་གྲྭར་འགྲོ་འདོད་བྱེད་ཀྱིན་འདུག་ཀྱང་།
ཕ་མ་དག་གིས་སློབ་གྲྭར་སོང་ན་རྗེས་ནས་རྒྱ་ནང་དུ་ཁྲིད་འགྲོ་བ་དང་༌། ནམ་ཡང་ཨ་ཕ་
དང་ཨ་མར་ངོ་འཕྲད་པ་མ་རེད་ཟེར་བཞིན་བཤོལ་འདེབས་དང་འཇིགས་བསླངས་ནས་
བཀག་འགོག་བྱེད་ཀྱིན་མཆིས།
མེས་པོས་ཀྱང་རྒྱལ་བོའི་བཀའ་ལ་ལན་གཅིག་ཡིན་པའི་ཚུལ་གྱིས" ཨ་ཅེ་ཟེར་རམ།
ཨ་ཅེ་རྗེས་ནས་གནས་ལ་འགྲོ་དགོས་པས། སློབ་གྲྭར་འགྲོ་ཐབས་མེད་པ་སྨོས་ཅི་དགོས
ཟེར།
151



གཡུ་དྲུག་དཀར་དཔེ་ཚོགས།
“འོ་ན་ཕུ་བོ།།
"དཀར་ལྡང་ནོར་རྫི་རེད། ཁྱོད་ཀྱིས་ནོར་རྫི་བྱེད་ཐུབ་བམ།”
ཁོའི་སྐད་ཆར་ཉན་ན་ང་ནི་ཁྱིམ་ནང་འདིར་ནུས་པ་ཅི་ཡང་འདོན་མི་ཐུབ་པའི་མི་
ལྷག་ཅིག་ཡིན་པའི་ཚིག་ཟུར་འདུག་པས། ངས་མུ་མཐུད་དུ་འོ་ན་ནུ་མོ་ཞེས་འདྲི་འདོད་
མ་བྱུང་། ཁོས་མངོན་གསལ་གྱིས་འདི་འདྲའི་ཕྱོགས་ཞེན་དང་ཉེ་རིང་བཏོད་པ་དེས་ངའི་
སེམས་ལ་གར་ཡོང་མི་ཤེས་པའི་ཞེ་སྡང་དང་འཁོན་སེམས་ཤིག་སྐྱེས་ཤིང་། སེམས་ནས་
ཤུབ་བུར”རྗེས་ཕྱོགས་ང་རང་ལས་བྱེད་པར་གྱུར་ཚེ་ཁྱོད་ལ་ཁ་ཡ་མི་བྱེད་ཐག་ཆོད་ཡིན"
ཞེས་ཆིག་ལབ་བརྒྱབ།
དོན་ངོ་མར་ང་སློབ་གྲྭར་འགྲོ་དུས་ཀྱང་ཨ་ཕས་ང་སྐྱེལ་བར་ཡིད་མ་བདེ་བར་མེས་
པོས་དངོས་སུ་བསྐྱལ་བ་སྟེ། ཁོ་རྟ་ལ་ཞོན་ཞིང་ང་འཕོངས་སུ་བཟུང་སྟེ་ཀུང་ཧྲེའི་དཀྱིལ་
སྙིང་ཆ་ཚང་སློབ་གྲྭའི་ནང་དུ་ཕྱིན། ཁོས་ང་དགེ་རྒན་ལ་རྩིས་སྤྲོད་ནན་མོ་བྱས་པར་མ་
ཟད་ད་དུང་ངའི་ཁུག་མའི་ནང་དུ་སྒོར་མོ་གཅིག་བཅུག་ནས་ཟུར་རེ་རེས་ཀ་ར་ཉོས་ཏེ་ཟོ་
ཟེར། དེ་ནི་ཐེངས་དང་པོར་ངའི་ལག་ཏུ་སྒོར་མོ་གཅིག་ཐོན་པ་ཡིན་པས་སེམས་གཏིང་
ནས་སྤྲོ་བ་མི་སྐྱེས་པ་ག་ལ་སྲིད་ཀྱང་། སྐབས་ཐོག་དེར་ངོ་གདོང་ནས་ཁོ་ལ་རྣམ་འགྱུར་
ཅི་ཡང་མངོན་དུ་མ་བཅུག ཡིན་ནའང་ཉིན་བཅུ་གྲངས་རེ་མ་འགོར་བར་ཁོ་སླར་ཡང་
རྟ་ལ་ཞོན་ཏེ་སློབ་གྲྭའི་ནང་ང་ལ་ལྟ་རུ་ཡོང་བར་བྱེད་ལ། ཡོང་ཐེངས་རེར་ཡུལ་ནས་ཤ་
དང་ཀོ་རེ་རྡོག་པོ་རེ་ཁྱེར་ཡོང་ནས་ང་ལ་སྟེར་བཞིན་དུ་སློབ་གྲྭའི་ནང་དུ་ཕོ་བ་ལྟོགས་
མིན་དང༌། དགོང་མོ་མལ་སའི་ནང་ནས་ལུས་པོ་གྲང་མིན་སོགས་རེ་རེ་བཞིན་ཧ་ཅང་
ཞིབ་མོའི་ངང་དྲིས་ཡོང་བས། ངས་ཁོ་ནི་ངོ་གདོང་ནས་ང་ལ་རྩུབ་མོ་འདུག་ཀྱང་སེམས་
གཏིང་ནས་ང་ལ་གཅེས་ཀྱིན་འདུག་སྙམ་ནས་སེམས་སུ་སྨྲ་མི་ཤེས་པའི་བདེ་དྲོད་ཅིག་
གིས་ཁྱབ་ཡོང་།
152



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཡིན་ནའང་ངའི་སེམས་ཀྱི་བདེ་དྲོད་དེ་ཡུན་རིང་མ་འགོར་བར་ཆུ་ཡི་ཝུ་བ་བཞིན་
དུ་ཡལ་སོང་། དབྱར་གནང་སྐབས་སུ། ང་ཡུལ་དུ་འགྲོ་དུས་ཁྱི་གུ་དོམ་བུ་ཡང་ནར་
སོན་ཏེ་ལུ་གུ་ཆེ་བ་ཞིག་གི་ལུས་གཟུགས་ཙམ་ཡོད་ཅིང་། འདོགས་ས་ཡང་སྔར་མལ་
གྱི་ས་ཁུང་ནང་མ་ཡིན་པར་ལུག་ལྷས་འདབས་ཡིན་འདུག ལུག་ལྷས་ཀྱི་སྟོད་ཕྱོགས་
ཀྱི་ཐོད་འབུར་སྟེང་དུ་རྒྱ་སྟག་བཏགས་ཡོད་ཅིང་། ལུག་ལྷས་ཀྱི་མར་འདབས་སུ་སྡེར་
དཀར་བཏགས་ཡོད་པས། དོམ་བུ་ནི་ཆུང་བ་ཡིན་པའི་ཆ་ནས་ཁྱི་ཆེན་གཉིས་ཀྱི་བར་དུ་
བཏགས་ཡོད་པ་དེ་ཡང་མེས་པོའི་བཀོད་སྒྲིག་ཡིན་ངེས་རེད། །
ཉིན་དེར། སྤྱིར་ཡིན་ན་ང་ཐོག་དང་པོར་སློབ་གྲྭར་སོང་སྟེ་ཟླ་བཞི་ཙམ་ལ་ཡུལ་དུ་
ཡོང་མྱོང་མེད་པས་མྱུར་མོར་རང་ཁྱིམ་གྱི་གཉེན་མི་དག་ལ་མཇལ་བའི་འདུན་པ་ནི་སྐོམ་
པའི་ཆུ་འདོད་པ་ལྟར་ཡིན་ཞིང་། ཡུལ་མི་དག་གིས་ཀྱང་ང་སློབ་གྲྭ་ནས་ཕྱིར་ཡུལ་དུ་
ཡོང་བར་དགའ་བ་འབུམ་གྱིས་མྱོས་ངེས་པ་སྨོས་ཅི་དགོས། ཡིན་ནའང་དོམ་བུས་ཕལ་
ཆེར་ང་ཐག་རིང་ནས་ཡོང་དུས་ངོས་ཟིན་པར་མ་ཟད། ང་ལ་བཅངས་པའི་སྙིང་ནད་ད་
དུང་དྭངས་མེད་པར་འདུག་སྟེ། ང་མཐོང་མ་ཐག་ནས་རྐུན་མ་དང་ཇག་པའམ། འཕར་བ་
དང་སྤྱང་ཀི་མཐོང་བ་ཇི་བཞིན་ཞེ་སྡང་དྲག་པོས་ལྕགས་ཐག་གི་སྣེ་ནས་ཕར་ལྡིང་ཚུར་
ལྡིང་བྱས་ཏེ། འབའ་སྐད་སྒྲོག་བཞིན་ངའི་སྟེང་ལ་ཟུག་འཐེན་བྱས་བྱུང་། སྐབས་དེར་ཨ་
ཕ་དང་ངེད་གཉིས་ཀ་རྟ་ལ་འཕོངས་བརྒྱབ་ནས་རང་ཁྱིམ་དང་བར་ཐག་གོམ་པ་བརྒྱ་ཙམ་
ལས་མེད་པའི་ས་ན་ཡོང་གིན་ཡོད། ཨ་ཕས་ལྟས་ངན་དེ་ལ་བལྟས་ནས་དོམ་བུས་ཁྱོད་རང་
ངོས་ཟིན་གྱིན་མེད་པ་འདྲ་ཟེར། འོན་ཀྱང་གོང་རོལ་གྱི་ཐོད་འབུར་སྟེང་དུ་བཏགས་ཡོད་
པའི་རྒྱ་སྟག་ནི་ཁོའི་ཟུག་སྐད་ཀྱིས་དཀྲོགས་ཏེ་མགོ་ཡར་འདེགས་ཏེ་ལྟ་ཙམ་བྱས་རྗེས།
ཉིན་དཀར་ཁོ་ལ་འགན་ཁུར་ཅི་ཡང་མེད་པ་ལྟར་ཕྱིར་གཉིད་བྱུང་ལ། ལུག་ལྷས་ཀྱི་གཤམ་
དུ་ཡོད་པའི་སྡེར་དཀར་ཡར་ལངས་ནས་ངེད་གཉིས་ཀྱི་ཕྱོགས་སུ་ལྟ་བཞིན་རྔ་མ་ལིང་
153



གཡུ་དྲུག་དཀར་དཔེ་ཚོགས།
ལིང་བྱེད་བཞིན་རྩེ་དགའི་རྣམ་འགྱུར་བསྟན་བྱུང་། ལྟས་ངན་དེས་ཁྱི་ཆེ་བ་གཉིས་ཀྱིས་
ཁ་ཡ་མི་བྱེད་པ་མཐོང་ནས་ལན་རེར་ཡར་འཁོར་ནས་རྒྱ་སྟག་གི་ཕྱོགས་སུ་ལྟ་བཞིན་འབ་
སྐད་འདོན་ལ། སྐབས་རེར་མར་འཁོར་ནས་སྡེར་དཀར་གྱི་ཕྱོགས་སུ་འཁོར་ནས་ཟུག་
སྐད་བསྒྲགས་རྗེས། སླར་ཡང་ངའི་ཕྱོགས་སུ་ཧུར་ཐག་གིས་གཅིག་འཐེན་བྱེད་ཚུལ་དེར་
བལྟས་ན། ཁོ་ནི་ངེད་ཚང་གི་མ་ཡིན་པས་ཁྱོད་གཉིས་ཅི་ལ་མི་ཟུག་པ་ཡིན། མྱུར་མོར་
ཟུག་ཡ”ཞེས་ངན་སྐུལ་བྱེད་པ་དང་འདྲ། ངས་ཀྱང་གསལ་བོར་ཤེས་ཐུབ་སྟེ། ལྟས་ངན་
དེས་ང་ཁྱིམ་འདིའི་མ་རེད་ཟེར་བཞིན་དེ་ལྟར་ཟིང་ཟིང་བྱེད་པ་མ་ཡིན་པར། དེ་ལས་
ལྡོག་སྟེ་ངའི་ཐོག་ལ་བཅངས་པའི་འཁོན་སེམས་ད་དུང་ཡང་མ་བརྗེད་པར་དེ་ལྟར་ཞེ་
སྡང་སྐྱེས་ཀྱིན་པ་རེད། །
སྐབས་དེར་ང་སྙིང་གཏིང་ནས་ཁོའི་སྟེང་ལ་ཞེ་སྡང་ལངས་པ་དང་། སེམས་ནས
ཧིན། ཁྱོད་ཀྱིས་དལ་མོར་བྱོས་དང་། ངས་ཁྱོད་ལ་རིམ་བཞིན་དུ་བསམ་ཤེས་སུ་བཅུག་
ཆོག”ཅེས་བཤད་པ་ཡིན།
འོན་ཀྱང་ཨ་ཕས་ནི་ངའི་སེམས་སུ་དེ་ལྟར་དྲན་གྱིན་པ་ག་ལ་ཤེས། ཁོ་དགོད་བཞིན་
དུ།“ལྟས་ངན་འདིས་ངོ་མ་རང་མི་ཡང་ངོས་ཟིན་གྱིན་མེད་པ་འདྲ”ཟེར་ནས་སྡིགས་མོ་
འགའ་བྱས་སོང་། ངེད་གཉིས་ལྷས་འདབས་སུ་སླེབས་པའི་དུས་སུ་ཨ་མ་དང་ཨ་ཅེ། ཕུ་བོ་
དང་ནུ་མོ་བཅས་ངའི་སྔོན་ལ་བརྒྱུགས་ནས་ཐོན་བྱུང་། ཨ་པ་ངེད་གཉིས་རྟ་ལས་བབས་
འཕྲལ། ཁོ་ཚོ་ཚང་མས་ངའི་མཐའ་བསྐོར་ཏེ་ཧ་ཅང་དགའ་ཞིང་དྲན་པའི་ངང་། ལ་ལས་
མིག་ཆུ་འདོན་པ་དང་ལ་ལ་དགོད་བཞིན་དུ། ངས་སློབ་གྲྭ་ནས་སྡུག་མྱངས་མིན་དང་ཡུལ་
དྲན་མིན་སོགས་འདྲི་བར་བྱེད། ངས་ཀྱང་ཁོ་ཚོར་རེ་རེ་བཞིན་ལན་མདོར་བསྡུས་རེ་
བཏབ་པ་ཡིན། ཁོ་ཚོའི་ཁྲོད་དུ་ང་དྲན་དྲགས་ནས་མིག་ཆུ་བར་མེད་དུ་འདོན་མཁན་ནི་
ཨ་མ་གཅིག་པུ་ཡིན་པ་སྨོས་ཅི་དགོས། དོན་ངོ་མར་ངེད་ཚང་དུ་ཆེས་དབང་ཆ་མེད་པ་ནི་
154



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ང་མ་ཡིན་པར་ཨ་མ་ཡིན་པ་རེད། མེས་པོས་སྔོན་ནས་བཟུང”བུད་མེད་ཚོས་ཅི་ཤེས”ཟེར་
ནས་ཨ་མའི་སྐད་ཆ་དང་ལེན་མི་བྱེད་པ་དེ་ད་ལྟ་ངེད་ཚང་གི་ཁྱིམ་རྒྱུད་ཀྱི་སྒྲིག་སྲོལ་ཞིག་
ཏུ་གྱུར་ཡོད་པར་སྣང་། ཐ་ན་ཨ་ཅེ་དང་ཕུ་བོ་གཉིས་ཀས་ཀྱང་མེས་པོ་ལ་ལད་མོ་བྱས་ཏེ་
དོན་ཅི་ཞིག་ཡིན་ཡང་”ཁྱོད་ཀྱིས་ཤེས་པ་མ་རེད”ཟེར་ནས་ཨ་མར་ཁ་གྲག་ཏུ་མི་འཇུག་པ་
རེད། ཡིན་ན་ཡང་ཨ་ཕ་ནི་དེ་འདྲ་མ་ཡིན་པར་ནམ་རྒྱུན་དོན་གང་དང་ཅི་ཡང་ཁོ་མོར་
བློ་དྲིས་ཡོང་བས། མེས་པོས་ཁོར”ཁྱོད་ནི་སྐྱེས་པ་ཞིག་ཡིན་པས་དེ་ཙམ་གྱི་ཐབས་བཀོད་
ཀྱང་མེད་པ་ཨེ་རེད”ཟེར་ནས་སྡིགས་མོ་བྱེད་ཀྱིན་ཡོད། །
སྐབས་དེར་ངས་གཞི་ནས་ངའི་སྔོན་དུ་ཡོང་མཁན་གྱི་ཁྲོད་དུ་མེས་པོ་མེད་པ་ཚོར་
བྱུང་། ངས་ཁོ་ཚོར“མེས་པོ་གང་ལ་སོང་བ་རེད་”ཅེས་དྲིས། ངའི་སེམས་ལ་ཁོ་ལ་ན་བ་
འདྲ་བྱུང་སྟེ་ཁྱིམ་ནང་དུ་ཉལ་ནས་བསྡད་ཡོད་པ་ཨེ་ཡིན་ནམ། དེ་མ་གཏོགས་ཁོ་ཡང་
ངའི་མདུན་བསུ་རུ་ཡོང་ངེས་པ་ཐག་ཆོད་ཡིན་སྙམ།
སྲིང་མོས་འགྲམ་ནས་ཁ་གང་སྔ་སྒོས”ད་སྔོན་ཁྱིམ་མཚེས་ཚང་ལ་འགྲུལ་བ་ཞིག་
བསླེབས་པས་དེར་ཁ་བརྡ་བྱེད་དུ་བུད་ཐལ”ཞེས་ཟེར། །
ངས་ཡང་བསྐྱར་ཁོས་ང་དེ་རིང་ཡོང་གིན་ཡོད་པ་ཤེས་མེད་དམ”ཞེས་དྲིས།
ནུ་མོས་སྦ་གསང་ཅི་ཡང་མེད་པའི་ངང་ནས”ཤེས་འདུག ཁོས་ད་དུང་ང་ཡུལ་ནས་
སྡོད་དང་ཁྱོད་ཡོང་ངེས་རེད། ད་དུང་ཀ་རའང་ཉོས་ཡོད་པ་རེད་ཟེར། ཁོ་དེ་གར་ཁ་བརྡ་
བྱེད་དུ་འགྲོ་རྒྱུ་ཡིན་ཟེར་ནས་བུད་ཐལ”ཞེས་བཤད་བྱུང་། །
ངས་གཞི་ནས་ཤེས་སོང་། ཁོ་ལ་མཚོན་ན་ང་ནི་འགྲུལ་བ་དཀྱུས་མ་ཞིག་གི་འདང་
རྩིས་སམ་བརྩེ་དུངས་ཀྱང་མེད་པར་འདུག དེ་མིན་ཚེ་ང་ཡུན་རིང་དུ་སློབ་གྲྭ་ནས་
བསྡད་དེ་ད་ལྟ་ཡུལ་དུ་ཐོན་གྱིན་ཡོད་སྙམ་པའི་སྐབས་སུ། མཐོང་མ་འདོད་པར་གཞའ་
ཐབས་གཏན་ནས་བྱེད་མི་སྲིད། དེ་བས་ཁྱིམ་ནང་འདི་ནས་ང་ལ་དགའ་བསུ་མི་བྱེད་
155



གཡུ་དྲུག་དཀར་དཔེ་ཚོགས།
མཁན་ནི་ཁོ་དང་ཁོའི་ཁྱི་གུ་ལྟས་ངན་དེ་གཉིས་ཀ་ཁོ་ན་ཡིན་པ་རེད་སྙམ་ནས་ངའི་
སེམས་ལ་ཧ་ཅང་བསྣད་པར་གྱུར་སོང་། སྐབས་དེར་ངའི་སེམས་ལ་ཅི་འདྲ་བསྣད་པར་
གྱུར་པ་དེ་ཁོས་ག་ལ་ཤེས། ཐ་ན་ངེད་ཚང་གི་མི་གཅིག་གིས་ཀྱང་ངའི་སེམས་དོན་དེ་
ཤེས་མི་སྲིད། གལ་ཏེ་ཁོ་དངོས་གནས་ང་ལ་བཞའ་ཐབས་བྱས་པ་མིན་ན་ཡང་། ངས་ཨུ་
ཚུགས་མཐར་སྐྱེལ་སྒོས་དེ་འདྲ་ཡིན་ངེས་ཅན་རེད་ཅེས་བཤད་འདོད། །
ང་ཡུལ་དུ་ཐོན་ནས་ཉིན་འགའ་འགོར་ཡང༌། ཆེས་སྙིང་ན་བ་ནི་ཁྱི་ངན་དེས་ད་དུང་
ཡང་ང་ཁྱིམ་མི་ཞིག་གི་ས་ནས་མི་འཇོག་པ་སྟེ། ནམ་རྒྱུན་ང་སྒོ་ཕྱི་ལ་བུད་པ་ཙམ་བྱས་
པའམ། ཡང་ན་ངའི་སྐད་ཙམ་ཐོས་ཚེ་ཡང་ཁོས་ཕ་རོལ་ནས་གཤེད་མ་མཐོང་བ་ལྟར་ཞེ་
སྡང་དྲག་པོས་ཟུག་སྐད་འདོན་བཞིན་གསིག་འཐེན་བྱས་ཡོང་བས། ང་ལ་དེ་འཕྲལ་ཁོར་
སྙིང་ནད་རྩོད་འདོད་ཀྱི་ཞེ་སྡང་ཞིག་འགོག་མེད་དུ་སྐྱེས་ཡོང་མོད། སྐབས་དེར་ཁོའི་
འདོགས་ས་ནི་ཏག་ཏག་ཕ་རོལ་ཀྱི་ཁྱིམ་གྱི་ཁ་གཏད་ཀྱི་ལྷས་འདབས་ཡིན་པར་བརྟེན།
ཁོར་གཅར་རྡུང་ཞིག་བྱས་ཚེ་མེས་པོས་དེ་མ་ཐག་ཏུ་མཐོང་སྟེ་ཁྱི་གུའི་རྒྱབ་རྩ་མནན་ནས་
ང་ལ་སྡིགས་མོ་བྱེད་སྲིད་པས། ང་ལ་བཞའ་ས་དང་གབ་ཡུལ་ཞིག་ཡེ་ནས་མི་འདུག དེ་
བས་ངས་ཀྱང་ཐབས་གཞན་ཞིག་བཙལ་བ་སྟེ། ནུ་མོར་ལྐོག་ཏུ་ངན་བསླབས་ནས་ང་རང་
ཕྱི་རོལ་ཐང་དཀྱིལ་དུ་ཡོད་དུས། མོས་ཁྱི་གུར་ལྟོ་ལྡུད་པར་ཁ་གཡར་ཏེ་འདོགས་ཐག་
བཀྲོལ་དགོས་ཚུལ་ངན་སྐུལ་བྱས་པ་ཡིན། ནུ་མོས་ངའི་སྐད་ཆའི་ནང་དོན་མ་གོ་བར"དེ་
འདྲ་བྱེད་དོན་ཅི་ཡིན”ཅེས་དྲིས་བྱུང་།
ངས་བདེན་ཅོག་ཅོག་ངང“དེ་འདྲ་བྱས་ན་ཁྱི་གུ་ནར་སོན་ཚེ་ཁྱི་རྒོད་ཅིག་ཏུ་འགྱུར་
བ་ཡིན། སྤྱང་ཀི་ཡང་གསོད་ཐུབ་པ་རེད”ཅེས་བཤད།
དེས་ན་བཟང་འདུག དེ་ལྟར་བྱ།" ནུ་མོ་དགའ་ནས་དེ་མུར་ཁས་ལེན་བྱས་བྱུང་།
ང་སྦྲ་ནང་ནས་སྒོར་བུད་པ་ན། ཁྱི་གུས་དེ་མ་ཐག་ཏུ་མཐོང་སྟེ་སླར་ཡང་ཕ་རོལ་ནས་
156



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཟུག་སྐད་འདོན་བཞིན་སྐོར་འཐེན་བྱས་བྱུང་། ངས་གང་བྱུང་ངང་ཕྱི་རོལ་ནས་དབྱུག་པ་
ཞིག་ཁྱེར་ཏེ་རྩེད་ཁུལ་བྱེད་བཞིན་དུ་སྦྲ་དང་ཐག་མི་རིང་བའི་ཐང་དཀྱིལ་དུ་ཕྱིན་པས།
ལྟས་ངན་དེས་ཀྱང་ང་གཞི་ནས་ཁྱིམ་འདི་དང་གྱེས་སོང་སྙམ་པ་ལྟར་རིམ་བཞིན་དུ་ཟུག་
སྐད་འདོན་རྒྱུའང་མཚམས་བཞག་བྱུང་།
སྐབས་ཤིག་ལ་ནུ་མོ་ཁྱི་གུར་ལྟོ་ལྡུད་དུ་སོང་ཞིང་། ཅུང་མ་འགོར་བར་ཁྱི་གུ་འདོགས་
ཐག་ལས་ཤོར་ཏེ་མོའི་མཐའ་བསྐོར་ཏེ་ལྡིང་གནམ་ལྡིང་བྱེད་ཀྱིན་པ་མཐོང་བྱུང་། མོས་
སྐད་བཏོན་ནས་ཁྱི་གུ་ཤོར་ཐལ་ཞེས་འབོད་ཀྱིན་འདུག་ཀྱང་ཁྱིམ་ནང་དུ་ལན་འདེབས་
མཁན་མི་འདུག ངས་ཀྱང་གཞི་ནས་དབྱུག་པ་དེ་ལག་ཏུ་བཟུང་ནས་སྦྲུའི་ཕྱོགས་སུ་
ཡོང་བ་ན། ལྟས་ངན་དེས་མཐོང་སྟེ་ངའི་ཕྱོགས་སུ་མདའ་འཕངས་པ་ལྟར་བརྒྱུགས་ནས་
ཐོན་བྱུང་། ཁོས་ཟུག་སྐད་ཅི་ཡང་མི་འདོན་པར་མཆོངས་ནས་ཡོང་བ་དེས་ཐད་ཀར་ང་
ལ་རྨུགས་རྩིས་བྱེད་པ་དང་འདྲ་བས། ང་ལ་གཞི་ནས་སྐྲག་སྣང་ཞིག་སྐྱེས་པ་དང་ལྷན་དུ་
འཚུབ་ཆ་ལངས་བྱུང་། ཕ་རོལ་ནས་ནུ་མོས་ཨག་སྐད་འདོན་གྱིན་དུ་ཚུར་བརྒྱུགས་ནས་
ཡོང་གིན་འདུག ལྟས་ངན་དེ་ངའི་ཐག་ཉེ་སར་སླེབས་འཕྲལ་གཞི་ནས་ཟུག་སྐད་ཅིག་
བཏོན་ཏེ་ཐད་ཀར་སྨུག་རྩིས་བྱས་བྱུང་། ངས་ཀྱང་ཁོའི་མགོ་བོར་དམིགས་ཏེ་ཤེད་ཆེན་
པོས་དབྱུག་པས་ལན་གཅིག་གཞུས་པ་ན། ལྟས་ངན་དེས་མཉེན་ལྕུག་ལྡན་པའི་སྒོ་ནས་
གཡོལ་ཙམ་བྱས་པས། ཁོར་མ་ཁེལ་བར་དྲང་ཐད་ཀྱི་ས་ངོས་སུ་ཕོག་སྟེ་དབྱུག་པ་དུམ་བུ་
གཉིས་སུ་ཆག་སོང་། ང་ཅི་བྱ་གཏོལ་མེད་དུ་གྱུར་བའི་གོ་སྐབས་དང་བསྟུན་ནས། ལྟས་
ངན་དེ་སླར་ཡང་མཆོངས་ཡོང་སྟེ་རྨུགས་ཐེངས་གཅིག་གིས་ངའི་ལག་གཡོན་པའི་དཔུང་
བའི་སྟེང་དུ་བསྙབས་ཙམ་བྱས་པས། ལྭ་བ་ཧྲལ་བར་བྱས་པར་མ་ཟད་ང་ཡང་དེ་མལ་དུ་
བསྐྱེལ་བྱུང་། ང་དངངས་ཤིང་སྐྲག་པར་གྱུར་ཏེ་ཁ་ནས་ངུ་སྐད་ཅིག་ཤོར་ཞིང་དེ་མུར་
དབྱུག་དུམ་ཕྱེད་ཀ་དེ་འགྲམ་དུ་ལྷུང་ཡོད་པ་ལག་པས་འཛིན་ཙམ་བྱས་ཀྱང་། ལག་གཡོན་
157



གཡུ་དྲུག་དཀར་དཔེ་ཚོགས།
པ་སྦྲིད་དེ་ཧ་ཅང་ལྕི་མོར་གྱུར་འདུག མིག་གིས་ལྟ་དུས་སྟོད་གོས་ཧྲལ་བར་བྱས་ཡོད་
པར་མ་ཟད་ཁྲག་བཞུར་གྱིན་པ་མཐོང་བས། རང་དབང་མེད་པར་ངུ་སྐད་འདོན་བཞིན་
དབྱུག་པ་ཁོ་ལ་གཏད་ནས་བསྡད། ལྟས་ངན་དེས་ཀྱང་མུ་མཐུད་དུ་ང་ལ་རྨུགས་རྩིས་མི་
བྱེད་པར་ཉེ་ས་རུ་ངར་ངར་གྱིས་ཟུག་པར་བྱེད་ལ། ཕར་རྒྱག་རྩིས་བྱས་པ་ན་རྗེ་བཙན་དུ་
གྱུར་ཏེ་ཉེ་སར་བཏུད་ཙམ་བྱེད། ང་མུ་མཐུད་དུ་འགུལ་མ་ཕོད་པར་དེ་གར་ཙོག་སྟེ་ཁོ་
གང་སར་སོང་ན་དབྱུག་པ་དེ་སར་གཏད་ནས་བསྡད་པ་ཡིན། སྐབས་དེར་ཨ་མ་དང་ཨ་
ཅེ་གཉིས་ཀ་ཡང་བརྒྱུགས་ནས་ཐོན་བྱུང་བས་ཁྱི་ངན་དེ་གཞི་ནས་ཕར་ལ་བྲོས་སོང་།
ཨ་མ་དང་ཨ་ཅེ་གཉིས་ཀས་ཁྱི་ངན་དེ་ལ་སྡིགས་ཞོར་དུ་ང་སྐྱོར་ནས་ཁྱིམ་དུ་ཡོང་
ཞིང་རྨ་ལས་བྱས་བྱུང་། རྨས་ནི་ལྕི་མོ་ནི་མ་ཡིན་པར་མཆེ་བ་གཉིས་བསྣུན་ཤུལ་གྱི་དོང་
བུ་མ་གཏོགས་མི་འདུག་ཀྱང༌། རུས་རྐང་ལ་ཐུག་པ་ལྟ་བུའི་ན་ཟུག་བར་མེད་དུ་སྐྱེས་
ཀྱིན་འདུག ཨ་མས་ཁྱི་ཡི་མཆེ་བར་དུག་ཁ་བཙན་པོ་ཡོད་པས་ཆང་དཀར་གྱིས་བཀྲུས་
ནས་དུག་སེལ་བྱེད་དགོས་ཟེར་བས། ཨ་ཅེས་ཆང་དཀར་ཤེལ་དེམ་ཞིག་ཁྱེར་ནས་ཡོང་
སྟེ་རྨ་ཁར་བསྐུས་པས། ངས་ན་ཟུག་མ་བཟོད་པར་སྐད་ངན་ཤོར།
མེས་པོས་ངའི་རྨས་ལྕི་མོ་མིན་པ་རྟོགས་ནས་ཅི་མི་སྙམ་པའི་ཉམས་དང་བཅས་ཏེ་ཁྱི་
གུ་གན་ཙམ་གྱི་ངོ་ཡ་མི་ཡོང་བར་རྩ་ཤོག་མིན་ནམ། སྐྱོན་ཡོད་པ་མ་རེད། སྐྱི་ཤུད་ཅིག་
བཏོད་པ་ཙམ་རེད་པས་དེ་འདྲའི་ན་བསྲན་ཞིག་ཀྱང་མེད་དམ”ཟེར། །
ང་ལ་མཚོན་ན་ཁྱི་ཡིས་རྨུགས་པའི་རྨ་ཁ་ལས་ཀྱང་ཁོའི་ཁྱད་གསོད་དང་འཕྱ་སྨོད་
ཀྱི་སྐད་ཆ་དེ་ནི་ཧ་ཅང་བཟོད་མི་ཐུབ་པ་ཞིག་ཡིན་པས། ངས་ངེས་པར་དུ་ཁྱི་ངན་དེར་
སྐྱིན་པ་རྡོ་ལོག་འདྲ་བ་ཞིག་ལེན་རྒྱུའི་སེམས་ཐག་བཅད་པ་ཡིན། མེས་པོས་ད་དུང་ཁྱི་
གུས་ང་རྨས་པར་གདུང་སེམས་བཅངས་རྒྱུ་ལྟ་ཞོག དེ་ལས་ལྡོག་སྟེ་ཁྱི་གུས་ང་ལ་རྨ་ཁ་
བཏོད་ནུས་པ་དེར་ཧ་ཅང་དགའ་གྱིན་པའི་རྣམ་འགྱུར་བསྟན་བྱུང་། ཐ་ན་དགོང་མོ་ཨ་
158



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཕ་ལུག་རྫི་ནས་ཐོན་པའི་དུས་སུ་ཨ་མས་ང་ལ་ཁྱི་གུས་རྨས་ཚུལ་བཤད་པ་ན། ཨ་ཕས་ཁྱི་
གུར་སྡིགས་མོ་བྱེད་བཞིན“ངོ་མ་ཁྱི་ངན་པས་བདག་པོར་འཇུ་ཟེར་བ་ལྟར་རེད། ད་དུང་
རང་མི་ཡང་ངོས་ཟིན་གྱིན་མེད་པ་འདྲ་ཟེར།
མེས་པོས་དེ་ལས་ལྡོག་སྟེ་ཨ་ཕར་བལྟས་ཏེ”ཧ་ཧ་ཧ། ངོ་མ་ཁྱི་ངར་ཞིག་འབྱུང་ཐག་
ཆོད་རེད། འདི་འདྲའི་ཆུང་ངུ་ཞིག་གིས་མི་ལ་རྨུགས་སོང་ཟེར་བ་ཁྱོད་ཚོས་ཐོས་ཨེ་
མྱོང”ཟེར་བ་དང་། སླར་ཡང་ང་ལ་བལྟས་ནས་ཀུ་རེའི་ཚུལ་དུ”ཁོས་ནམ་རྒྱུན་ཁྱོད་ལ་
སྡང་གིན་འདུག་པར་བལྟས་ན་སྐྱེ་བ་སྔོན་མར་ཁྱོད་གཉིས་དགྲ་ཟླ་ཡིན་པ་འདྲ”ཟེར། །
ངས་ཁོང་ཁྲོ་གནོན་མ་ཐུབ་པར།”ཁྱོད་ཀྱང་སྐྱེ་བ་སྔོན་མར་ཁྱི་ཞིག་ཡིན་པ་འདྲ”ཞེས་
བཤད་པས། ཨ་ཕ་དང་ཨ་མ། ཨ་ཅེ་བཅས་པ་ཅུང་ཙམ་ལ་ཧང་སངས་པར་གྱུར་པ་དང་།
དེ་མ་ཐག་ཏུ་བགད་བྱུང་ལ། དགོད་ཚུལ་ལ་བལྟས་ན་ངས་བཤད་པའི་སྐད་ཆ་དེ་ནི་ཏག་
ཏག་ཁོ་ཚོའི་སེམས་ནས་བཤད་འདོད་པའི་སྐད་ཆ་ཡང་ཡིན་མོད། བཤད་མཁན་ང་ཡིན་
པར་གྱུར་པས་རེད། འོན་ཀྱང་མེས་པོས་ངས་ཁོ་ལ་བཤད་པའི་སྐད་ཆ་དེ་མ་ཐོས་པ་ལྟར་
དེའི་མུར་མ་ཎི་འདོན་བཞིན་བསྡད་བྱུང་བས། མུ་མཐུད་དུ་དགོད་ཕོད་མཁན་མི་གཅིག་
ཀྱང་མ་བྱུང་།
ཁོ་མི་དགའ་བར་གྱུར་པ་དེས་ངའི་སེམས་སྐྱིད་སྣང་གིས་ཁེངས་བར་གྱུར་སོང་།
ནམ་རྒྱུན་ངེད་གཉིས་ཀྱིས་ཚིག་རྩོད་བྱེད་དུས་སུ། ཁོ་ཁོང་ཁྲོ་ལངས་པར་གྱུར་ཚེ་ངའི་
དམིགས་ཡུལ་ཡང་འགྲུབ་སོང་བ་སྟེ། སེམས་ནང་གི་འཁང་ར་མང་པོ་ཞིག་རང་ཡལ་དུ་
གྱུར་ཅིང་། ཕྲག་སྟེང་གི་འགན་ཁུར་ལྕི་མོ་ཞིག་དེ་འཕྲལ་དུ་ཕོག་པ་ལྟ་བུའི་ཚོར་སྣང་སྟེར་
བར་བྱེད། རྒྱུ་མཚན་ནི་གཞན་ཅི་ཡང་མེད་དེ། དྲང་མོར་བཤད་ན་ཁོ་མི་དགའ་བར་
གྱུར་བ་དེས་ཁོ་ཕམ་ཟིན་པ་སྟེ། ང་རྒྱལ་བར་གྱུར་པ་ཁས་ལེན་བྱས་པ་མཚོན་གྱིན་ཡོད་
པ་རེད། ཁོ་མ་དགའ་བར་གྱུར་ཚེ་ནམ་རྒྱུན་འདི་ལྟར་ཡིན་ཏེ། དེ་འཕྲལ་དུ་ལག་པའི་ནང་
159



གཡུ་དྲུག་དཀར་དཔེ་ཚོགས།
གི་ཕྲེང་བ་འདྲེན་བཞིན་དུ་མ་ཎི་འདོན་པའམ། ཡང་ན་ཕར་ལྟ་ཚུར་ལྟ་ཞིག་བྱས་ནས་
ཁྱིམ་མི་གཞན་དག་ལ་སྐད་ཆ་ཞིག་འདྲི་བའམ་ལས་ཀ་ཞིག་བཅོལ་ཏེ། འོས་མེད་པའི་
མཁའ་དབུགས་འདི་དང་གཡོལ་ཐབས་བྱ་ངེས་ཡིན།
ཁྱི་གུས་ཀྱང་ང་ལ་རྨུགས་ཏེ་རྨ་ཁ་བཟོས་པ་ནས་བཟུང་། ཁོས་ང་ལ་བཅངས་པའི་
སྙིང་ནད་ཀྱང་དྭངས་པར་གྱུར་བ་བཞིན་ངའི་སྟེང་ལ་ཟུག་སྐད་འདོན་རྒྱུ་དེ་མཚམས་
ཆད་པར་གྱུར། ཡིན་ནའང་ལྟས་ངན་དེས་ནམ་རྒྱུན་ངའི་སྐད་ཐོས་མ་ཐག་མགོ་བོ་
ཡར་བཏེགས་ནས་གཟབ་གཟབ་ངང་ལྟ་བར་བྱེད་པ་དང་། ང་ཁོའི་འགྲམ་རོལ་བརྒྱུད་པ་
མཐོང་ཚེ་ཡར་ལངས་ཏེ་ཕར་འགྲོ་ཚུར་འོང་བྱེད་བཞིན་མི་འདོད་པའི་མིག་མདངས་ཀྱིས་
ངའི་བཟོ་ལྟར་དོགས་ཟོན་བྱེད་ཀྱིན་མཆིས། དེ་ནི་ཁོས་ང་ལ་རྨུགས་པ་དེར་སྐྱིན་བླངས་
ཨེ་ཡོང་ལ་ཅུང་སྐྲག་གིན་པའི་རྣམ་འགྱུར་ཞིག་ཀྱང་ཡིན་པར་སྣང་། ངོ་མ་བཤད་ན་ཁོས་
ང་ལ་བཟོས་པའི་ལག་པའི་རྨ་ཁ་དེ་སྔར་ནས་སོས་ཟིན་ན་ཡང་། ང་ལ་མཚོན་ན་ངེད་
གཉིས་བར་གྱི་རྩོད་གཞི་མི་གསལ་བའི་ཞེ་འགྲས་ཀྱི་རྨ་ཁ་དེ་ནམ་ཡང་སོས་ག་ལ་སྲིད།
དེའི་རྒྱུ་མཚན་ཡང་མེས་པོས་དུས་རྒྱུན་དུ་ཁོ་ལ་བསྟོད་པ་བྱེད་པའི་ཞོར་དུ་ང་ལ་འཕྱ་
སྨོད་བྱེད་ཀྱིན་ཡོད་པའི་རྐྱེན་གྱིས་རེད།
ལོ་གསར་བསླེབས་པའི་ཉིན་དེར། ངས་ཁོ་ལ་དེ་ལན་འཇལ་བའི་གོ་སྐབས་གཞི་
ནས་ཡོད་པར་གྱུར་སོང་། ལོ་གསར་གྱི་ཉིན་མོར་བྱིས་པ་དག་སྨོས་ཅི་དགོས། ཐ་ན་མི་
དར་མ་དག་གིས་ཀྱང་ལོ་གསར་བར་རྟེན་འབྲེལ་ཞུ་བར་ཤོག་སྦག་བཀད་ནས། ཁྱིམ་ཚང་
སུ་ཚང་སྔ་མོར་ལངས་པར་འགྲན་བསྡུར་བྱེད་ཀྱིན་ཡོད་པས། འདྲོགས་ཞད་ཆེ་བའི་སྒོ་
ཕྱུགས་རྒོད་པོ་དག་ལྷས་སུའང་འདོགས་ཀྱིན་མེད་ལ། སྒོ་ཁྱི་རི་ཤོར་དག་ནི་ཤོག་སྦག་ལ་
སྐྲག་སྟེ་ནམ་མ་གསལ་གོང་ནས་ཕྱི་རོལ་གྱི་ཐང་སྟོང་ཀུན་ཏུ་འབྲོ་བར་བྱེད། ཡིན་ན་
ཡང་ལྷས་འདབས་སུ་ཡོད་པའི་བཏགས་ཁྱི་ཉམས་མྱོང་ཅན་རེ་གཉིས་ཉམས་སྣང་མེད་
160



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
པར་སྡོད་པ་ལས། མང་ཆེ་བ་ནི་གབ་ས་བསྐུངས་ཡུལ་མེད་པར་གྱུར་ཏེ་རྔ་མ་སྐྱིད་ཁུང་
དུ་དྲངས་ལ། གཉའ་ཞུམ་ཞུམ་གྱིས་ཕུར་མགོར་སྐོར་རྒྱུག་བྱེད་ཅིང་ཟུག་རྔུ་བར་མེད་དུ་
འདོན་པར་བྱེད། ངས་བསམ་གཟས་ཏེ་ཤོག་སྦག་ཁ་ཉིས་གྲགས་ཤིག་གི་མཇུག་ཁྱི་གུའི་
ཕྱོགས་སུ་གཏད་ནས་བཀད་པ་ན། སྒྲ་དང་པོ་འདི་ཕྱོགས་ནས་གྲགས་འཕྲལ་ཁྱི་གུས་ངུ་
ཟུག་ཅིག་འདོན་བཞིན་ཕར་ཕྱོགས་སུ་འབྲོ་ཙམ་བྱེད་ཀྱང་། འདོགས་ཐག་གིས་བཏགས་
ཡོད་པས་འབྲོ་ས་ག་ལ་ཡོད། དེ་མ་ཐག་ཏུ་ཕྱེད་དུམ་དེ་དུ་བ་སྔོ་ལིང་ལེར་ཁོའི་མདུན་
ཕྱོགས་སུ་ལྷུང་སྟེ་གད་པ་ན། ཁོ་ནི་སྙིང་ཡེར་བ་ལྟ་བུའི་འཇིགས་སྐྲག་དང་བཅས་ཟུག་རྔུ་
ཞིག་འདོན་བཞིན་ཕྱིར་ལོག་གིས་འབྲོ་བར་བྱེད་པས་ངོ་མ་དགོད་བྲོ་བོ་ཞིག་འདུག ཁོ་
ལ་འབྲོ་ས་གབ་ཁུང་མེད་པར་ཐག་སྣེར་སྐོར་རྒྱུག་འགའ་བྱས་རྗེས་སླར་ཡང་ཉམས་ཤོར་
བའི་ངང་འགྲམ་ཞིག་ཏུ་ཉལ་གཞའ་བྱས་བྱུང་ལ། དེ་སྔ་ལྟར་ཟུག་སྐད་མི་འདོན་པར་ངའི་
ཕྱོགས་སུ་བལྟས་ཏེ་རྔ་མ་ཕར་གཡུག་ཚུར་གཡུག་བྱེད་པར་བལྟས་ནཨ་ཇོ་ལོ་ལོ། ད་ནི་དེ་
ལྟར་མི་བྱ་རོགས”ཞེས་ཞུ་བ་བྱེད་པ་དང་གཉིས་སུ་མ་མཆིས། ཡིན་ན་ཡང་དེ་ཙམ་ཞིག་
གིས་ངའི་སེམས་ཀྱི་སྙིང་ནད་དྭངས་ག་ལ་སྲིད། ངས་སླར་ཡང་མེ་མདའ་ཡིན་པ་ལྟར་
ཤོག་སྦག་ཁ་ཉིས་གྲགས་ཤིག་གི་མཇུག་མ་དྲང་ཐད་དུ་ཁོའི་ལུས་སྟེང་དུ་དམིགས་ནས་མེ་
བསྒོས་པ་ན། ཐོག་མར་གད་པ་དེས་དམིགས་པའི་ཁ་ཕྱོགས་འཚོལ་བར་གྱུར་ཏེ། དྲང་
ཐད་དུ་ཁྱི་གུའི་ཕྱོགས་སུ་མ་སོང་བར། དེ་ལས་ལྡོག་སྟེ་ཕྱིར་ལྡོག་གིས་སྦྲ་ནང་གི་མེས་
པོའི་མདུན་དུ་ཡེར་ཏེ་ཁ་གད་བྱུང་བས། ཁྱིམ་ནང་དུ་ཐལ་རྡུལ་སྔོན་པོ་ཞིག་འཕྱུར་གྱིན་
འདུག
སྤྱིར་ན་མེས་པོས་ནི་ལོ་སར་གྱི་ཉིན་མོར་མི་གཞན་ལ་སྡིགས་མོ་ཅི་ཡང་བྱེད་མི་སྲིད།
ཁོས་ཁྱིམ་ནང་གི་ཚ་བོ་དང་ཚ་མོ་དག་ལ་སློབ་གསོ་གཏོང་དུས་ཀྱང་། ལོ་སར་གྱི་ཉིན་
མོར་དོན་དག་ཡོད་ཚད་ཀྱི་མགོ་རྩོམ་པའི་ཉིན་མོ་ཡིན་པས་རྟེན་འབྲེལ་ལ་བརྟག་དགོས་
161



གཡུ་དྲུག་དཀར་དཔེ་ཚོགས།
པ་ཡིན། ཚིག་སྙན་མོ་སྐད་ཆ་དྲང་མོ་བཤད་དགོས་པ་ལས་ཕན་ཚུན་ལ་སྡིགས་མོ་དང་
འཁོན་འགྲས་སོགས་བྱེད་མི་རུང༌། གལ་ཏེ་དེ་ལྟར་བྱས་ཚེ་མགོ་ངན་དུ་གྱུར་ཏེ་ལོ་ཧྲིལ་
བོར་འཁོན་རེས་དང་སྡིགས་མོ་མཚམས་མི་ཆད་པ་རེད་ཟེར། འོན་ཀྱང་ཤོག་སྦག་ནི་ཅི་
བྱུང་མེད་པར་ཁྱིམ་ནང་གི་ཁོའི་མདུན་སར་ལྷུང་སྟེ་གད་པ་དེས་ཁོ་ཡང་དོམ་བུ་བཞིན་
སྐྲག་ཐག་ཆོད་སོང་བ་འདྲ། ཁོང་ཁྲོ་ལངས་དྲགས་ཏེ་བྲོས་པ་ལྟར་སྒོ་ཁར་བརྒྱུགས་ནས་
སྒོར་ཐོན་བྱུང་མོད། དེ་དུས་ང་སྔར་ནས་བྲོས་ཏེ་གར་སོང་ཆ་མེད་དུ་གྱུར་ཟིན། །
ཡང་ཐེངས་ཤིག་ལ་ལུག་ཁྱུར་རྒྱུ་ནད་སྔོན་འགོག་གི་སྨན་ནད་འབུ་བརྒྱ་ཐུབ་ཅེས་པ་
དེ་ལྟུད་ཀྱིན་ཡོད་ལ། སྨན་དེ་བླུད་རྗེས་ལུག་གིས་རྙིང་བཤལ་བྱས་ཏེ་རྒྱུ་མའི་ནང་གི་ནད་
འབུ་ནར་བོ་རིང་བོ་ཞིག་ཕྱིར་དབྱུང་གིན་འདུག མེས་པོས་ང་ལ་ནད་འབུ་ནར་བོ་དེ་དག་
བསྟན་ནས་ཁྱོད་ཀྱིས་ད་དུང་ཡང་མ་རབས་བྱས་ན་ཁ་ནང་དུ་སྨན་དེ་བླུགས་ཚེ་ཁོང་ནང་
གི་སྐྱོན་ཆ་དག་འདི་ལྟར་ཕྱིར་འབུད་དུ་གཞུག་ངེས་ཡིན་ཟེར། དེ་བས་ངས་ཀྱང་སྨན་
དེའི་ནུས་པ་སྤྱད་ནས་དོམ་བུ་ལ་སྙིང་ནད་རྩོད་དགོས་སྙམ། ངས་མེས་པོས་མི་མཐོང་སར་
ཕྱུགས་སྨན་དུམ་བུ་ཞིག་ཁྱེར་ཏེ་ཨ་ཅེས་ཁྱི་གུར་ལྟོ་ལྡུད་པའི་གོ་སྐབས་དང་བསྟུན་ནས་
ལྟོ་ཡི་ནང་དུ་འཕངས་པ་ཡིན། ཅུང་ཙམ་འགོར་རྗེས་བལྟ་རུ་ཕྱིན་པ་ན། ཡ་མཚར་བ་ལ་
སྨན་དེ་འཐུང་རྗེས་ཁྱི་གུས་རྙིང་བཤལ་བྱེད་པ་ལྟ་ཞོག དེ་ལས་ལྡོག་སྟེ་ལྟོ་མི་འཐུང་བར་
ཤི་བ་ལྟར་ཉལ་ཏེ་ཁ་ནང་ནས་ཆུའམ་ཝུ་བ་འདྲེས་མ་ཞིག་བཞུར་གྱིན་འདུག ངས་དེ་ཅི་
ཡིན་མ་ཤེས་པར་མྱུར་མོར་དེ་དོན་ཁྱིམ་མི་དག་ལ་བཤད་པ་ན། མེས་པོ་གཙོ་བྱས་པའི་
ཁྱིམ་མི་དག་ཀྱང་བརྒྱུགས་ཏེ་ཁྱི་གུའི་གན་དུ་ཐོན་བྱུང་། ཁྱི་གུ་ནི་འདོགས་ཡུལ་དེར་
རྐང་ལག་རེངས་པར་བསྐྱེད་དེ་ཤི་ལ་ཉེ་བ་ལྟར་སྡོད་ཅིང་། མིག་ཟུང་ལ་གསོན་ཤུགས་ཀྱི་
འོད་མདངས་ཡལ་ཏེ་སྐྱ་ལོང་བའི་རྡུལ་ཞིག་འཐིབས་ཀྱིན་རྡེབ་ཙམ་ཡང་མི་བྱེད་པར་ང་
ལ་ཅེར་འདུག་པར་བལྟས་ན“ཁྱོད་ཀྱིས་ང་ལ་འདི་ལྟར་བྱེད་དོན་མེད་ཨང”ཟེར་བ་དང་
162



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། །
འདྲ་བས། ངའི་སེམས་ཀྱང་ཅི་བྱུང་མེད་པར་བློང་བློང་བོར་གྱུར་ཅིང་དེ་མུར་ཁྱིམ་ནང་
དུ་ཕྱིན་པ་ཡིན། །
མེས་པོ་ནི་ཡིད་མ་བདེ་བར་ཡང་དང་ཡང་དུ་ཁྱི་གུའི་མཐའ་རུ་བསྐོར་བ་བྱས་ཏེ་
ཞིབ་ལྟ་བྱེད་ཀྱིན་འདུག་ཅིང་། མཇུག་མཐར་ཁྱི་རྐོའི་ནང་དུ་རྒྱུ་ནད་ཀྱི་སྨན་དེ་རྡོག་ཙམ་
ཞུ་མ་ཐུབ་པར་ལུས་ཡོད་པ་མཐོང་བས་གཞི་ནས་ངས་བཀྲ་ལག་བྱས་པ་རྟོགས་བྱུང༌།
ཁོས་ང་བོས་ཏེ་དོམ་བུ་འདིས་དངོས་གནས་ནང་གི་མི་སྡོད་དུ་མི་འཇུག་པར་མ་ཟད་སྒོ་ཡི་
ཁྱི་ཡང་འདུག་ཏུ་མི་འཇུག ཤོད་དང་། ཁྱོད་ཀྱིས་ཁྱི་གུར་དུག་འཕེན་དོན་ཅི་ཡིན”ཞེས་
དྲིས་བྱུང་།
པ་དབར་
སྐབས་དེར་ངས་ཀྱང་བསམ་པ་ཡར་དགེ་བཅངས་ཚུལ་གྱིས”ངས་ཁྱི་གུར་སྨན་བླུད་
པ་ལས་དུག་མ་འཕངས། ཁྱོད་ཚོས་ལུག་ལ་ལྟུད་ཀྱིན་འདུག་པས་ངས་ཀྱང་ཁྱི་གུར་ཅུང་
ཙམ་བླུད་པ་ཡིན”ཞེས་མ་ཉེས་ཁ་གཡོགས་ཐེབས་པའི་ཚུལ་གྱིས་བཤད། ངོ་མ་བཤད་ན་
ངས་ཀྱང་སྨན་དེ་ཁྱི་ལ་འཕངས་ན་ཤི་འགྲོ་བ་གཏན་ནས་ཤེས་མེད། །
ངས་དེ་ལྟར་བཤད་འཕྲལ་ཁོ་ཚོ་རང་དབང་མེད་པར་བགད་བྱུང”གླེན་ཕྲུག ལུག་
དང་ཁྱི་གཉིས་འདྲ་བ་མ་རེད། ཁྱི་ཡིས་དེ་ཟོས་ཚེ་འཆི་ངེས་རེད”ཟེར།
ཁོས་དེ་འཕྲལ་ཨ་ཕ་དང་ཨ་ཅེ། ཕུ་བོ་བཅས་རྩ་འཛུགས་བྱས་ཏེ་ཆུ་དྲོད་འཇམ་ཀ་ཏོ་
ར་གང་ཁྱེར་ཡོང་སྟེ་ཁྱི་གུ་མནན་ནས་ཁ་ནང་དུ་བླུགས་བྱུང་བས། ཅུང་མ་འགོར་བར་ཁྱི་
གུ་ནི་ཡར་ལ་སྐྱུག་པ་དང་མར་ལ་རྙིང་བཤལ་མང་པོ་བྱས་བྱུང་ལ། དེ་རྗེས་རིམ་བཞིན་དུ་
རིག་པ་སོར་ཆུད་དེ་ཧ་ཅང་ཉམ་ཐག་པའི་ངང་ཉལ་ནས་སྡོད་པ་ལས་ཡར་ལྟ་མར་ལྟ་ཙམ་
ཡང་མི་བྱེད་པར་འདུག་པ་སྟེ། ཕལ་ཆེར་ཁོ་གསོན་པོར་ཚེ་ཕྱི་མ་ལ་ཐེངས་གཅིག་ཕྱིན་
ནས་ཕྱིར་ཐོན་པ་ལྟར་སྣང་། མཇུག་མཐར་མགོ་བོ་ཡོན་ཙམ་གྱིས་ཧ་ཅང་ཉམས་ཞན་
པའི་མིག་ཟུང་གིས་ངའི་ཕྱོགས་སུ་ལྟ་ཙམ་བྱས་བྱུང་བས། བཟོ་ལྟར་བལྟས་ན“ང་ཚོ་
163



གཡུ་དྲུག་དཀར་དཔེ་ཚོགས།
ཚང་མ་ཁྱིམ་ཚང་གཅིག་གི་ཡིན་པས་ཁྱོད་ལ་འདི་འདྲའི་གདུག་རྩུབ་ཆེ་བ་ཡིད་ལའང་
མ་དྲན”ཞེས་ཟེར་བ་དང་མཚུངས།
སེང་ལུ།
མེས་པོས་ང་ཚོ་ལ་སྒོ་ཁྱི་ངེས་པར་དུ་གསོ་དགོས་ཚུལ་གྱི་གནས་ལུགས་བཤད་དུས།
ཁོའི་ཆུང་དུས་ཀྱི་གཏམ་རྒྱུད་མང་བོ་ཡང་ཞོར་ལ་བཤད་ཡོང་ངེས། ཁོ་དང་མེས་མོ་
གཉིས་ཀྱིས་གཉེན་སྒྲིག་བྱེད་དུས་སུ་དཔོན་ཚང་གིས་སྤྲེའུ་ཞིག་བྱིན་ནས་ཟུར་དུ་བཞག་
པ་ལྟར་བྱས་ཀྱང༌། དོན་དངོས་སྟེང་ཉིན་གང་བོར་ཁོ་ལུག་རྫིར་འགྲོ་དགོས་པ་དང་མེས་
མོས་དཔོན་ཚང་ནས་ནང་གཡོག་བྱེད་དགོས་པས། ནངས་དགོང་གི་བཟའ་བཏུང་ཡང་
དཔོན་ཚང་ནས་བྱེད་ཀྱིན་ཡོད་ལ། སྦྲེའུ་ཆུང་ནི་དགོང་མོ་ཁོང་གཉིས་ཀའི་ཉལ་ས་ཁོ་ན་
ཡིན་པ་ལས་ཁྱིམ་ཚང”ཞེས་པའི་མིང་འདོགས་ཐབས་མེད། ངོ་མ་བཤད་ན་སྦྲེའུ་དེ་ཡང་
ཧ་ཅང་ཆུང་བས། ཁོ་གཉིས་ཀའི་ཁོག་སྟོད་སྦྲེའུ་ནང་དུ་ཉལ་ཡོད་ཀྱང་རྐང་བ་ཕྱི་རོལ་
ཏུ་མངོན་འདུག་པའི་ཚད་ཡིན། ཡིན་ན་ཡང་མེས་མོའི་ཁ་སྒོ་སྐྱེ་འབྲས་ཧ་ཅང་མཛེས་
པོ་ཡོད་པས། མཐའ་འཁོར་གྱི་གསར་བུ་ལོ་གཞོན་དག་དགོང་མོའི་དུས་སུ་ཆེད་དུ་
སྦྲེའུའི་འདབས་རོལ་ཏུ་ཡོང་ནས་ཁོ་གཉིས་ལ་ལྐོག་ལྟ་བྱེད་པ་དང་། ཐབས་བཙལ་ནས་
ཁོ་གཉིས་ལ་མ་རབས་བྱེད་པའི་གླགས་འཚོལ་གྱིན་ཡོད་པས། གཉིད་སྐྱིད་པོ་ཞིག་གཏན་
ནས་རོལ་ཐབས་མེད་པར་གྱུར།
དགུན་ཁའི་དུས་ཀྱི་མཚན་མོ་ཞིག་ལ། ཁོ་དང་མེས་མོ་གཉིས་ལྷན་དུ་ཉལ་ཡོད་
དུས། རྨི་ལམ་དུ་མི་མང་པོས་ཨ་བྲའི་དམག་ཚོགས་ཡོང་གིན་འདུག་ཅེས་པའི་འཇིགས་
རུང་གི་སྐད་ཆ་ཞིག་སྒྲོག་བཞིན་ཚང་མ་ཟང་ཟིང་ལང་ལོང་བྱས་སོང་ལ། ཅང་མ་འགོར་
164



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། -
བར་ཨ་བྲའི་དམག་ཚོགས་དངོས་སུ་ཐོན་བྱུང་སྟེ། ཨ་བྲ་ཆེ་ཆུང་མང་པོ་ཆུ་ལོག་བརྡོལ་
བ་ལྟར་སྐྱ་ཉིལ་ཉིལ་དུ་ལུད་ནས་བྱུང་སྟེ་ས་ངོས་ཁེབས་བྱུང་བར་མ་ཟད་། ཁོ་ཚོ་གར་
བསླེབས་ས་རུ་རྩྭ་ཐང་གི་སྔོ་རྩྭ་རྐང་གཅིག་ཀྱང་མ་ལུས་པར་སེར་བས་བརྡུངས་བ་ལྟར་
ཡོངས་རྫོགས་རྨེག་མེད་དུ་བཏང་འགྲོ། ཁོ་ཇི་ལྟར་བྲོས་ཀྱང་ཨ་བྲའི་དམག་ཚོགས་ཀྱིས་
དེ་བཞིན་དུ་རྗེས་བསྙེགས་ནས་དེད་ཡོང་གིན་འདུག ཁོའི་སེམས་ལ་ཨ་བྲ་ཆུར་བརྒལ་
མི་ཐུབ་སྙམ་ནས་ཆུ་ཆེན་ཞིག་གི་ཕར་ཁར་བརྒལ་བ་ན། ཨ་བྲ་དེ་དག་ཆུ་ཁར་སླེབས་
འཕྲལ་མང་པོ་ཕན་ཚུན་གཅིག་ལ་གཅིག་འཐམས་ནས་ལྒང་བུ་ཆེན་པོ་ཞིག་ཏུ་དྲིལ་རྗེས་
ཆུ་རུ་བརྒལ་བྱུང་བས། ད་ནི་ཐར་ས་ཡོད་རྒྱུ་མ་རེད་སྙམ་སྟེ་ཁོ་སྐྲག་མ་དངངས་ལ་གཉིད་
ལས་སད། གཉིད་ལས་སད་པའི་ཚེ་ན་གཞི་ནས་རྨི་ལམ་ཡིན་པ་རྟོགས་ཀྱང་ཡུན་རིང་
ཙམ་ལ་སེམས་ལྷོད་དུ་དབབ་མི་ཐུབ་པར་གྱུར། སྐབས་དེར་གློ་བུར་དུ་སྦྲེའུའི་སྒོ་འདབས་
སུ་ཨ་བྲས་འཛིང་རེས་བྱེད་པ་ལྟ་བུའི་ཟུག་རྔུ་ཕྲ་མོ་ཞིག་གྲག་གིན་འདུག་པ་ཐོས། ཁོ་
ཡར་ལངས་ནས་ཕྱིན་ཏེ་བལྟས་པ་ན། མ་གཞི་བཙས་ནས་ཡུན་རིང་མ་འགོར་བ་ལྟ་བུའི་
ཁྱི་གུ་ཆུང་ངུ་ཞིག་སྤྲེའུའི་སྒོ་རྩར་འདུག་ཅིང་། ལྟས་ངན་དེ་གྲང་ནས་མ་བཟོད་པར་ཟུག་
རྔུ་འདོན་བཞིན་པའི་སྐད་ཡིན་འདུག ཁོས་མྱུར་མོར་ཁྱི་ཕྲུག་དེ་སྦྲེའུའི་ནང་དུ་ཁྱེར་ཡོང་
ནས་སློག་གདན་ཧྲལ་བོ་ཞིག་གིས་གཅུད་ནས་བཞག
ཕྱི་ཉིན་ནམ་གསལ་དུས་བལྟས་པ་ན། ཁྱི་གུ་ཧ་ཅང་སྙིང་རྗེ་བོ་ཞིག་འདུག་ཅིང་
བཙས་ནས་ཟླ་གཉིས་ཙམ་འགོར་བའི་ཚད་ཡིན་འདུག ཡིན་ནའང་གྲང་ངར་ཆེ་
བའི་མཚན་མོ་འདི་འདྲ་ཞིག་ལ་ཁོ་རང་གང་ཞིག་ནས་འཁྱམས་ནས་ཡོང་བ་མི་ཤེས་
ལ། ཁོའི་བདག་པོ་སུ་ཡིན་པ་དེ་བས་ཀྱང་མི་ཤེས་པས། མེས་མོས་ངེད་གཉིས་ཀྱིས་ཉར་
གསོ་བྱེད། ཁྱིམ་ཚང་ཞིག་ཡིན་ན་སྒོ་ཁྱི་ཞིག་ངེས་པར་དུ་ཡོད་འོས་པ་རེད་ཟེར་བས་ཁོང་
གཉིས་ཀས་ཉར་གསོ་བྱས། ཁྱི་གུའི་སྤུ་གྲ་ཅུང་སྔོ་ཤད་ཆེ་བས་ཁོ་གཉིས་ཀྱིས་ཁོའི་མིང་ལ་
165



གཡུ་དྲུག་དཀར་དཔེ་ཚོགས།
སེང་ལུ་ཞེས་བཏགས།
དེ་ནས་བཟུང་སེང་ལུ་ནི་ཁོ་གཉིས་ཀྱི་སྦྲེའུའི་སྲུང་འཁོར་ལྟར་གྱུར་བ་སྟེ། ཉིན་མོ་
ཉི་མ་དྲོ་བའི་སྐབས་དག་ཏུ་ཁོ་སྤྲེའུའི་སྒོ་འདབས་སུ་བཏགས་པ་དང་། མཚན་མོ་ཁོ་གྲང་
བར་དོགས་ནས་སྤྲེའུའི་ནང་དུ་ཁྲིད་ཡོང་ནས་ཁོ་གཉིས་ཀྱི་འགྲམ་ཞིག་ཏུ་བསྙལ་བར་མ་
ཟད། མེས་མོས་དཔོན་ཚང་ནས་གཡོག་ལས་བྱས་ཚར་རྗེས་ཟས་འཕྲོ་འཐུང་འཕྲོ་དག་
ཁྱེར་ཡོང་སྟེ་ཁོར་བྱིན་པས། སེང་ལུ་ནི་སེང་གེའི་ཕྲུ་གུ་ཞིག་དང་འདྲ་བར་འཚར་སྐྱེད་
བྱུང་བའང་ཧ་ཅང་མགྱོགས། ཟླ་འགའ་འགོར་ཏེ་སེང་ལུ་ཅུང་ཆེར་སོན་པ་དང་བསྟུན་
ནས། ཁོས་ཁྱི་གུ་སྦྲ་ནང་དུ་བཏགས་ན་ངན་ལང་དུ་འགྲོ་ངེས་ལ། རྗེས་ཕྱོགས་མཚན་
མོར་སྒོ་ཕྱུགས་སྲུང་བའི་འགན་འཁུར་མི་ནུས་སྙམ་ནས། སྤྲེའུའི་ཕྱི་རོལ་ནས་ས་ཁུང་
ཆུང་ཆུང་ཡག་པོ་ཞིག་བརྐོས་ཤིང་། དེའི་ནང་དུ་བལ་སྙིགས་དང་རྩི་ཤིང་སྐམ་པོ་བཏིངས་
ཏེ་སེང་ལུ་དེ་གར་བཏགས་པ་ལ། དཔོན་ཚང་གི་གཡོག་པོ་དག་གིས་ཀུ་རེ་རྩེ་སྟེ་ཁོང་
གཉིས་ཀྱི་སྦྲེའུ་ཆུང་ལ”དཔོན་ཚང་གི་སྦྲ་སར”དང་། སེང་ལུའི་ཁྱི་ཁུང་དེ་ལ“ཁྱི་མོ་ཐར་
ཚང་གི་སྦྲ་སར་ཞེས་འབོད་པར་བྱེད། སེང་ལུ་ས་ཁུང་ནང་དུ་བཏགས་མ་ཐག དང་ཐོག་
ཁོ་མལ་ས་གསར་བར་མ་ལོབ་པར་ནམ་གང་བོར་ཟུག་རྔུ་བྱས་ཏེ། ཁོ་ཁྱིམ་དུ་ཡོང་དགོས་
པའི་བརྡ་གཏོང་བར་བྱེད་ཀྱང་། རིམ་བཞིན་དུ་མི་ཁྱི་གཉིས་ཀ་མཉམ་གཅིག་ཏུ་ཉལ་མི་
རུང་བའི་གནས་ལུགས་ཤེས་སོང་བ་ལྟར་ས་ཁུང་ནང་དུ་འཛུལ་ཕྱིན་པར་མ་ཟད། ནམ་
གང་བོར་མེལ་ཚེ་བྱས་ཏེ་ཕྱི་རོལ་ཏུ་གྲགས་འགུལ་ཅུང་ཙམ་བྱུང་ཚེ། དེ་མ་ཐག་ཏུ་ཁུང་
སྒོར་བུད་ཅིང་ཟུག་སྐད་བཏོན་ཏེ་བརྡ་བཏང་ཡོང་བས། དེ་ནས་བཟུང་མཚན་མོ་གསར་
བུ་དག་སྦྲེའུའི་འདབས་སུ་ཡོང་སྟེ་ལྐོག་ལྟ་དང་ལྐོག་ཉན་བྱེད་པའང་མཚམས་ཆད་པར་
གྱུར་བ་རེད། དེ་བས་དཔོན་ཚང་གི་མི་དག་གིས་ཀྱང་། ''ཨ་ཙི་ཙི། ཁྱོད་ཚང་གི་ཁྱི་གུ་དེ་
ངོ་མ་ལྷས་ཁྱི་བཟང་པོ་ཞིག་ཡིན་འདུག”ཅེས་བསྟོད་བསྔགས་བྱེད་ཀྱིན་འདུག
166



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས་
“ཁྱིམ་ནང་དུ་དངོས་པོ་ཅི་ཡང་མེད་ཀྱང་། གང་ལྟར་མཚན་མོ་སྤྲེའུའི་འདབས་སུ་
ཁྱི་ཞིག་བཏགས་ཡོད་ན་སེམས་ཧ་ཅང་བཀན་མོ་རེད།" མེས་པོས་སྔོན་དུས་ཀྱི་གནས་
ཚུལ་བཤད་པའི་དུས་སུ། མཇུག་མཐར་ཧ་ཅང་ནན་ཏན་ངང་དེ་ལྟར་བཤད་དེ་ཁྱི་གུ་ནི་
ངེས་པར་དུ་གསོ་དགོས་པ་ཤུགས་ནས་སྟོན་པ་རེད།
ཁོས་དེ་ལྟར་བཤད་དུས་ངའི་སེམས་ལ”མ་གཞི་ཁྱོད་ཀྱིས་ཁྱི་གསོ་དོན་ནི་ཆུང་མ་
སྲུང་སྐྱོབ་བྱེད་པ་དེ་རེད་ཨང”སྙམ་ནས་རང་དབང་མེད་པར་དགོད་རྒྱུ་ཞིག་བྱུང་སོང་།
"དེ་རྗེས་སེང་ལུ་ཡང་ཆེན་པོར་ཆགས་སོང་བས་སྔོན་ཆད་ལྟར་ཁྱི་ཁུང་ག་ལ་
དགོས། ཕྱི་རོལ་གྱི་ལུག་ལྷས་འདབས་སུ་བཏགས་ཏེ་རང་འགན་རང་གིས་སྒྲུབ་པའི་ཚད་
ལ་བསླེབས་པ་རེད།”ཁོས་མུ་མཐུད་དུ་བཤད་རྒྱུར།“ལོ་ཞིག་གི་དབྱར་ཁར། དཔོན་ཚང་
གི་རུ་བ་རྫ་མགོའི་དབྱར་ལྷས་སུ་ཡོད་དུས། དཔོན་ཚང་གི་ལྷས་སུ་རྐུན་མ་འཛུལ་བྱུང་།
མཚན་མོ་དེར་གནམ་ངོ་རུབ་སྟེ་ཆར་བ་ཆུང་ཆུང་ཞིག་འབབ་ཀྱིན་ཡོད་པས། ཕྱི་རོལ་ཏུ་
ཆར་སྨག་འཐིབས་ཏེ་མིག་ནང་དུ་མཛུབ་མོ་བཙུགས་ཀྱང་མི་མཐོང་བའི་ཚད་རེད། ནམ་
གང་བོར་སེང་ལུས་ཅི་ཞིག་མཐོང་སོང་བ་ལྟར་ལྷས་འདབས་ནས་ཟུག་སྐད་དྲག་པོ་བཏོན་
ཏེ་མཚམས་བཞག་མ་བྱུང་། ཚང་མས་རྐུན་མ་ཡིན་པ་ཇི་ལྟར་ཤེས་ཨང་། དབྱར་ལྷས་
སུ་སྤྱང་ཀི་རྒོད་པས་དེ་དག་རུ་འདབས་སུ་ཡོང་སྟེ་གོ་སྐབས་འཚོལ་བ་ལོས་ཡིན་སྙམ་སྟེ་
ཁ་ཡ་བྱེད་མཁན་མ་བྱུང་། ཕྱི་ཉིན་ནམ་གསལ་དུས་དཔོན་ཚང་གི་གཡག་རྒོད་གཉིས་
རྐུན་མས་ཁྱེར་བ་གཞི་ནས་རྟོགས། ང་ཚོས་གཡག་གཉིས་ཀྱི་རྨིག་རྗེས་ཉུལ་ཏེ་རྗེས་འདེད་
བྱས་ཀྱང་། ཕ་རོལ་གྱི་གཞུང་ཆུའི་འགྲམ་དུ་སླེབས་འཕྲལ་གློ་བུར་དུ་གཡག་གཉིས་ཀའི་
རྨིག་རྗེས་ཡལ་བར་གྱུར་བས། ཚང་མས་རྐུན་མ་དེར་གཡོ་སྒྱུ་ཆེ་བས་ཆུ་ནང་ཉུལ་ནས་
དེད་སོང་བ་ཤེས་ཤིང་། སྐོར་གཅིག་ཆུ་གཞུང་དེད་ནས་སྟོད་ཕྱོགས་སུ་སོང་བ་དང་སྐོར་
ཞིག་ཆུ་གཞུང་ཉུལ་ནས་སྨད་ཕྱོགས་སུ་སོང་། ཅང་མ་འགོར་བར་ཁྱིམ་ཚང་དག་གི་སྒོ་
167



གཡུ་དྲུག་དཀར་དཔེ་ཚོགས།
ཕྱུགས་ཀྱང་ཕྱིར་ཕུད་དེ་གང་སར་རྨིག་རྗེས་ཀྱིས་གང་སོང་བས། མཇུག་མཐར་ཚང་མ་
བྱ་ཐབས་ཟད་དེ་ཕྱིར་ལོག་དགོས་བྱུང་སོང་། ཡིན་ནའང་སེང་ལུ་ནི་མཚན་མོ་ལྟར་ལྷས་
འདབས་ནས་ཟུག་སྐད་སྒྲོག་པ་མཚམས་མི་འཇོག་པར་ཐག་མགོར་རྩེ་གྱིན་འདུག་པས།
ངས་ཀྱང་ཁྱི་ཡི་ཚོར་བ་ཧ་ཅང་སྐྱེན་པའི་སྐད་ཆ་ཐོས་མྱོང་བར་མ་ཟད། མདང་དགོང་སེང་
ལུས་རྐུན་མ་དེ་དག་མཐོང་ཡོད་ཐོག ཁོས་གར་སོང་གི་ཆ་རྟོགས་ཡོད་ཀྱང་སྲིད་སྙམ་ནས་
ཁྱིའི་འདོགས་ཐག་བཀྲོལ་བ་ན། སེང་ལུ་ནི་ད་སྔོན་ཁོ་ཚོས་རྗེས་འདེད་བྱས་པའི་ཤུལ་
བསྙེགས་ནས་ཕར་ཕྱོགས་སུ་མདའ་འཕངས་པ་ལྟར་བརྒྱུགས་སོང་བས་ང་དང་གཡོག་པོ་
འགའ་ཁོའི་རྗེས་བཞིན་དུ་སོང་བ་ཡིན། གཞུང་ཆུའི་འགྲམ་དུ་སླེབས་འཕྲལ་སེང་ལུས་ས་
རུ་སྣོམ་སྣོམ་བྱེད་བཞིན་ཆུ་གཞུང་ཉུལ་ནས་སྟོད་ཕྱོགས་སུ་སོང་ཞིང་། ཡར་སྟོད་དུ་ཆུའི་
ཉིང་ལག་གཅིག་གཡོན་ཕྱོགས་ཀྱི་ལུང་བའི་ནང་དུ་འཐེན་འདུག་པ་དེ་ཕྱོགས་སུ་བུད་
སོང་། ང་ཚོས་ཀྱང་ཡ་མཚན་དང་བཅས་དེ་བཞིན་དུ་རྗེས་སྙེག་ནས་སོང་བ་ན། ཨ་ཙི།
རྐུན་མས་གཡག་གཉིས་ཀ་ཐག་རིང་དུ་འདེད་མ་ཐུབ་པར་དེ་གའི་ནགས་རྫུབས་ཡོད་སའི་
ཤུར་ཐུང་ཞིག་གི་ནང་དུ་བཏགས་འདུག་པ་གཞི་ནས་རྙེད་བྱུང་”ཁོས་ནང་དོན་ཅི་ཡང་
མེད་པའི་གཏམ་རྒྱུད་དེ་བཤད་རྗེས། ཅི་འདྲའི་གནས་ལུགས་ཡོད་པའི་གཏམ་རྒྱུད་ཅིག་
བཤད་སོང་བའི་ཚུལ་གྱིས།“གལ་ཏེ་སེང་ལུ་མེད་ཚེ། མི་ཞིག་གིས་ཇི་ལྟར་རྙེད་ཐུབ་བམ།”
ཟེར།
“རྐུན་མས་གཡག་གཉིས་ཀ་དེ་རུ་འདོགས་དོན་ཅི་རེད།” ངའི་རྣར་མ་སོང་བར་དེ་
ལྟར་དྲིས།
ཁོས་མིག་ཅེར་ཅེར་གྱིས་ཧ་ཅང་གཟབ་ནན་ངང”དེར་མི་ཤེས་རྒྱུ་ཅི་འདུག ཕལ་
ཆེར་རྐུན་མས་གཡག་རྐུ་དུས་ནམ་ལངས་ཁ་ཡིན་རྒྱུ་རེད། དེ་གར་ཐོན་དུས་ནམ་གསལ་
སོང་བས་གཞན་གྱིས་མཐོང་བར་དོགས་ནས་དེ་རུ་སྦས་ཏེ་རྒྱང་ན་མིག་འཚོས་བྱས་ཡོད་
168



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
པ་རེད། གལ་ཏེ་དགོང་མོ་དེ་ཕར་ཡོལ་ཚེ་གཡག་གཉིས་ཀ་ནམ་ཡང་རྙེད་རྒྱུ་ཡོད་མི་
སྲིད་”ཟེར།
ངས་ནི་ཁོའི་བྲོ་བ་མེད་པའི་གཏམ་རྒྱུད་དེ་ལ་ཉན་མི་འདོད་པས་ཆེད་དུ་གཡག་
གཉིས་བོར་ན་ཡང་ཕྱུགས་བདག་གི་ཡིན་པས། ཁྱོད་ཀྱིས་སེར་སྣ་བྱེད་དོན་ཅི་ཡོད”ཅེས་
བཤད།
ངས་འདི་ལྟར་བཤད་པར་ཡང་གནས་ལུགས་ཡོད་དེ། ནག་ཞར་དཔོན་པོ་སོགས་
ང་ཚོ་སྡེ་བའི་རྒད་པོ་མང་པོ་ཞིག་ཕྱུགས་བདག་གྲལ་རིམ་ཡིན་པས། གོང་མ་ཚང་གིས་
འཛིན་བཟུང་བྱས་ཏེ་གང་ཞིག་ལ་ཁྲིད་སོང་ཚུལ་རྣ་བས་ཐོས་མྱོང་ལ། སྔོན་དུས་ངས་
ཁོ་ཚོར་ཕྱུགས་བདག་ཅེས་པ་ཅི་རེད་ཞེས་དྲིས་པ་ན། ཁོ་ཚོས་སྔོན་དུས་ཀྱི་ཕྱུག་པོ་ལ་
ཟེར་བ་རེད་ཟེར། འོ་ན་སྔོན་དུས་ཀྱི་སྤྲང་པོ་བཟང་བ་རེད་དམ་ཞེས་དྲིས་པ་ན། ཁོ་ཚོས་
བྱིས་པ་དག་གིས་ཤེས་པ་མ་ཡིན་པས་ཁ་རོག་ལ་སྡོད་ཟེར། དེ་རྗེས་ང་རང་སློབ་གྲྭའི་ནང་
དུ་ཕྱིན་པ་ན། དེ་གར་ཡང་རྒྱུན་དུ་འབྱོར་མེད་གྲལ་རིམ་སྲིད་དབང་སྒེར་འཛིན་བྱེད་
དགོས”དང་གྲལ་རིམ་འཐབ་རྩོད་གཏན་ནས་བརྗེད་མི་ཉན”ཟེར་གྱིན་ཡོད་པས། དེ་དུས་
ཀྱི་ཕྱུགས་བདག་ཟེར་བ་ནི་ང་ཚོའི་སློབ་དེབ་ནང་གི་ནོར་བུ་ཁ་ལུག་ཟེར་བའི་མི་ངན་དེ་
འདྲ་ཞིག་ཡིན་རྒྱུ་རེད་སྙམ། སློབ་ཚན་དེའི་ནང་དོན་ནི་འདི་ལྟ་སྟེ། ཉིན་ཞིག་ཨ་ཅེ་མི་
དམངས་ཀུང་ཧྲེའི་ནང་དུ་ཚོགས་འདུར་སོང་ཤུལ་དུ། མི་ཞིག་ལྐོག་ལྐོག་སུད་སུད་ངང་
ཁོ་ཚང་ལ་ཡོང་སྟེ། ང་ལ་ངོ་དགའ་སྤྲེལ་ལད་སྒོས་ཁོའི་མིང་ལ་ནོར་བུ་ཟེར་ཞིང་། ཁོ་ནི་
ཁྱེད་ཚང་གི་གཉེན་ཚན་ཞིག་ཡིན་ཟེར་ནས་ཝ་ལྤགས་ཤིག་འཚམས་རྟགས་སུ་བྱིན་རྗེས།
སླར་ཡང་རྐུན་མ་ལྟར་འཇབ་འཇབ་ངང་ཕྱིར་ལོག་སོང་། ཨ་ཅེ་ཕྱིར་ཡུལ་དུ་བསླེབས་
དུས་ངས་གནས་ཚུལ་དེ་མོར་བཤད་པ་ན། ཨ་ཅེ་ཁོང་ཁྲོ་ཆེན་པོ་ལངས་ཏེ། ཁོའི་མིང་
ལ་ནོར་བུ་ཁ་ལུག་ཟེར་ཞིང་། སྔོན་ཆད་ཀྱི་ཕྱུགས་བདག་ཅིག་ཡིན། ངེད་ཚང་ནི་འབྲོག་
169



གཡུ་དྲུག་དཀར་དཔེ་ཚོགས།
དབུལ་འབྲོག་འབྲིང་འོག་མ་ཞིག་ཡིན་པས། གྲལ་རིམ་དགྲ་བོའི་གཡོ་འོག་ཏུ་གཏན་
ནས་ཚུད་མི་ཉན་ཞེས་ཟེར་བ་དེ་ཡིན་ཅིང་། སློབ་ཚན་གྱི་བར་དུ་ངོ་གདོང་སྤྱང་ཀི་ཞིག་
དང་འདྲ་བའི་མི་ཞིག་གི་ལག་ཏུ་ཝ་ལྤགས་ཤིག་བཟུང་ཡོད་པའི་རི་མོ་བྲིས་འདུག དེ་
བས་ངའི་སེམས་ལ་ཕྱུགས་བདག་གྲལ་རིམ་ཟེར་བ་ནི་སྤྱང་ཀི་དང་འདྲ་བ་ཞིག་ཡིན་རྒྱུ་
རེད་སྙམ་ནས་སྐྲག་སྣང་ཞིག་སྐྱེས་ཞོར་དུ། སེམས་གཏིང་ནས་དེ་ཚོར་ཤ་འཁོན་ཞིག་
འཆང་དགོས་བྱུང་།
ངས་སྐད་ཆ་དེ་འདྲ་ཞིག་བཤད་ཡོང་བ་མེས་པོའི་སེམས་ལ་ཡང་དྲན་མེད་པ་འདྲ།
ཡུད་ཙམ་ཞིག་ཏུ་ང་ལ་ཅེར་ནས་སྡོད་ཅིང་། དེ་ནས་མགོ་བོ་དུད་ཅིང་དཔྲལ་བའི་གཉེར་
མ་སྡུད་བཞིན་སྔོན་དུས་ཀྱི་བྱ་བར་ཕྱིར་དྲན་བྱེད་པ་ལྟར”ཕྱུགས་བདག་གཞན་དག་ནི་མི་
ངན་ཡིན་ན་ཐང་མོད། འོན་ཀྱང་ནག་ཞར་དཔོན་པོ་ཚང་ནི་དེ་འདྲ་ཞིག་མིན“ཅེས་ཟེར།
ངས་མུ་མཐུད་དུ”འོ་ན་ཁོ་གོང་མ་ཚང་གིས་འཛིན་བཟུང་བྱེད་དོན་ཅི་རེད”ཅེས་
དྲིས།
དེ་དུས་བཟང་བོ་དང་ངན་པ་ཞིག་བཀར་རྒྱུ་ག་ལ་ཡོད། ལོ་ན་རྒན་པ་ཚང་མ་
འཛིན་བཟུང་བྱས་སོང་བ་རེད།“མེས་པོས་དེ་ལྟར་བཤད་རྗེས་ཕལ་ཆེར་འདས་ཟིན་པའི་
དོན་དག་མང་བོ་ཞིག་དྲན་གསོ་བྱས་པ་ལྟར། སྨྲ་བ་བསྡོམས་ཏེ་བསམ་གཞིགས་གཏོང་
བཞིན་བསྡད་བྱུང་། ཡུད་ཙམ་འགོར་རྗེས་ཁོས་གཞི་ནས་ངའི་ཅི་ཡིན་མ་ངེས་པར་ཐེ་
ཚོམ་ངང་ལུས་པའི་བཟོ་ལྟ་མཐོང་སྟེ། དངན་པ་ཞིག་འཐེན་པ་དང་ལྷན་དུ་མུ་མཐུད་དུ་
སྔོན་དུས་ཀྱི་གནས་ཚུལ་བཤད་བྱུང་། ''ནག་ཞར་དཔོན་པོ་ནི་ངོ་མ་ཕྱི་ཚུལ་ནས་བལྟས་ན་
བཙན་པོ་ཞིག་ཏུ་སྣང་ན་ཡང་སེམས་ཧ་ཅང་བཟང་བོ་ཞིག་ཡིན། ལན་རེར་ནང་གཡོག་
དག་གིས་ལས་ཀ་ལས་པ་བློར་མ་བབས་ན་མུག་ཕྲུག་འདི་ཚོ་ཞེས་སྡིགས་མོ་རེ་བྱེད་མོད།
དུས་རྒྱུན་དུ་དེ་དག་ལ་རང་གི་བྱིས་པ་ལྟར་ཧ་ཅང་གཅེས་ཀྱིན་ཡོད། ཐ་ན་ཁོ་ཕྱི་རོལ་
17O



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཏུ་ཚོང་བར་ཕྱིན་ན་ཡང་ཀ་ར་དང་སིལ་ཏོག་གི་རིགས་སྣ་ཚོགས་ཉོས་ཡོང་སྟེ་ཁྱིམ་གྱི་
འཁོར་གཡོག་ཡོངས་རྫོགས་ལ་སྙོམ་བགོ་བྱེད་པ་དང༌། ད་དུང་གཡོག་པོ་སུ་ཞིག་གམ་དེ་
ཚང་གི་ཡུལ་མི་སུ་ཞིག་ལ་ན་ཚ་བྱུང་ཚེ། དངུལ་སྒོར་འགའ་བྱིན་ནས་ནད་ལ་མཐོང་
ཆུང་བྱེད་མི་རུང་བས་མྱུར་དུ་སོང་ལ་སྨན་པར་སྟོན་ཅིག་ཟེར་བ་ཡིན། དེ་དུས་དཔོན་
ཚང་ལ་ཟི་ལིང་ནས་ཡོང་བའི་རྒྱ་ཤག་ཚོང་བ་ཞིག་ཡོད། ཁོའི་ལུས་ལ་ནམ་རྒྱུན་ལྭ་ནག་
པོ་ཆ་ཚང་ཞིག་གི་སྟེང་དུ་པགས་པའི་སྟོད་འགག་ཅིག་གོན་ཡོད་པ་དང་། མ་ནེ་མགོ་རུ་
ཨག་ཚོམ་རིང་བོ་ཞིག་ཡོད་པ་དེ་ཁོའི་རྒྱན་ཆ་ཞིག་ཡིན་པ་ལྟར་ནམ་རྒྱུན་གཅེས་སྤྲས་
བྱེད་ཀྱིན་ཡོད་ཅིང་། ཐ་ན་ནངས་མོ་ཁ་ངོ་བཀྲུས་རྗེས་སུ་ཡང་སོ་མང་ཆུང་ངུ་ཞིག་གིས་
དེ་ཤད་པར་བྱེད། དཔོན་ཚང་གིས་ཀྱང་ཁོའི་མིང་ངོ་མ་མི་ཤེས་པའམ་བརྗེད་པར་གྱུར་
ཏེ་རྒྱ་མན་ཚར(ཨག་ཚོམ)ཞེས་འབོད་ལ། ཁོ་ཡང་མིང་དེར་ཧ་ཅང་དགའ་བྱིན་པ་ལྟར་
བྱེད། རྒྱ་མན་ཚར་ནི་ནམ་རྒྱུན་རུ་སྟོན་སར་བབས་པའི་དུས་སུ་ཡོང་ཞིང་། ཡོང་བའི་དུས་
སུ་དཀར་ཡོལ་དང་ཇ་ནེ། ལག་གདུབ་དང་སོར་གདུབ། གཡུ་དང་མུ་ཏིག གྲི་རིགས་རིང་
ཐུང་སྣ་ཚོགས་འཚོང་རྒྱུ་ཁྱེར་འདུག ཚོང་རྫས་དེ་དག་ནི་དངུལ་སྒོར་གྱིས་ཉོ་མི་དགོས་
པར་ལུ་གུའི་ཚ་རུ་ལ་བརྗེ་བར་བྱེད་པ་དང་། ལྷག་པར་དུ་ཁོ་རང་ལུ་གུ་ནག་པོའི་ཚ་རུ་
ལ་ཧ་ཅང་དགའ་བཞིན་འདུག་པ་སྟེ། ཚ་རུ་ནག་པོ་ཡིན་ཚེ་རེ་རེར་དངུལ་སྒོར་བདུན་
བརྒྱད་རེ་བྱིན་ནས་ཉོ་བཞིན་ཡོད་པས། མི་ཀླད་མེད་འགའ་རེས་དཔྱིད་དུས་སུ་ལུ་གུ་
ནག་པོ་དག་ཆེད་དམིགས་ཀྱིས་བསད་དེ་ཁོ་ཐོན་དུས་ཚ་རུ་བཙོངས་པར་བྱེད་མཁན་
ཡང་འདུག རྒྱ་མན་ཚར་བསླེབས་པ་ནས་བཟུང་དཔོན་ཚང་དུ་གཞི་བཅོས་ནས་བསྡད་པ་
ཡིན་ཞིང་
། དེ་སྔ་དཔོན་པོར་དངུལ་གྱིས་ཤན་པའི་ར་ཚག་ཅིག་དང་དཔོན་མོར་དངུལ་
གྱི་གའུ་ཆུང་ངུ་ཞིག་འཚམས་རྟགས་སུ་ཕུལ་མྱོང་བས། དཔོན་ཚང་ནི་ཁོ་ལ་འདང་རྩིས་
ཧ་ཅང་ཆེ་བར་མ་ཟད། ད་དུང་ཁོ་རང་ནམ་ཡོང་ལ་རེ་སྒུག་ཀྱང་བྱེད་ཀྱིན་ཡོད། ཡ་མཚན་
171



གཡུ་དྲུག་དཀར་དཔེ་ཚོགས།
པ་ཞིག་ལ་ཁོས་དམར་ཟས་མི་ཟ་བར་དཀར་ཟས་ཁོ་ནའི་བཟའ་བཏུང་བྱེད་ལ། དཔོན་
མོས་ད་དུང་ཁོས་དམར་ཟས་ལ་མི་སྤྱོད་པར་བལྟས་ན། སྐྱེ་བ་སྔོན་མར་དགེ་སློང་བསམ་
གྱིས་མི་ཁྱབ་པ་ཞིག་ཡིན་རྒྱུ་རེད་ཟེར་བས། དཔོན་པོ་དགོད་བཞིན་དུ་འདི་དག་གིས་ང་
ཚོས་བཤས་པའི་ཤ་མི་ཟ་བ་མ་གཏོགས། ཤ་ཟོས་ན་སྤྱང་ཀི་ལས་ཀྱང་ལྷག་པ་རེད་ཅེས་
བཤད་མྱོང་། རྒྱ་མན་ཚར་དངོས་གནས་སྤྱང་ཀི་དང་འདྲ་བར་སྣང་སྟེ། སེང་ལུས་ཁོ་
མཐོང་འཕྲལ་ཕ་གསོད་ཀྱི་ལག་དམར་མཐོང་བ་ཇི་བཞིན་ཟུག་འཐེན་བྱས་ཡོང་ལ། ཁོ་
ཡང་སེང་ལུར་སྐྲག་སྟེ་གཅིན་སྐྱག་གཏོང་དུ་ཡང་རྒྱང་རིང་ལ་འགྲོ་མི་ཕོད་པས། རང་
ཉིད་ཉལ་སའི་གུར་ནང་དུ་གཅིན་སྣོད་”ཅེས་པ་ཞིག་བཞག་སྟེ་དེའི་ནང་དུ་གཅིན་སྐྱག་
གཏོང་གིན་འདུག
ངོ་མ་མི་ཁོག་མིས་མི་ལོན་ཟེར་བ་ཅིས་མ་བདེན། དེའི་རྗེས་མཱ་པུ་ཧྥང་གི་དམག་
ལྡོམ་ཡོང་སྟེ་དཔོན་ཚང་གི་ལ་ལོ་འདེད་དུས་སུ་མགོ་དཔོན་ནི་རྒྱ་མན་ཚར་ཡིན་འདུག
སྐབས་དེར་ཁོས་ལྭ་བ་ནག་པོ་ཆ་ཚང་དེ་དམག་ལྭར་བརྗེས་འདུག་ཅིང་ལག་ཏུ་མེ་མདའ་
ཡང་བཟུང་འདུག ཚོ་སྐོར་གྱི་མི་རྣམས་ཀྱིས་མེ་མདའ་ཁུར་ནས་ར་མདར་འགྲོ་དུས་
ང་ལ་ནི་རལ་གྲི་ཞིག་ལས་མེད་ཀྱང་། དཔོན་ཚང་གི་ཐོ་རུ་མགྱོགས་པོ་ཞིག་ཡོད་པ་དེ་ལ་
ཞོན་ཞིང་སེང་ལུ་ཞོར་དུ་ཁྲིད་དེ་སོང་བ་ཡིན། སེང་ལུ་ནི་དུས་དང་རྣམ་པ་ཀུན་ཏུ་ང་གར་
ཡོད་ཀྱི་རྗེས་སུ་འོང་ཞིང་སྐད་ཅིག་ལ་ཡང་ཁ་མི་འབྲལ་བར་འདུག ཁིས་དམར་ཉག་
ཀ་ནས་རྗེས་ཆོད་དེ་ཕན་ཚུན་ལ་མེ་མདའ་འཕེན་རེས་བྱས་ཤིང་། ཕར་ལ་ཇག་དམག་
བདུན་བརྒྱད་ཙམ་བསད་ཅིང་། ཚུར་ལ་ཡང་ནག་ཞར་གནམ་ཐོ་ཟེར་བ་དེ་བསད་ཅིང་
མི་འགའ་རེ་རྨས་བྱུང་། བར་དེར་འཕྲོ་མའི་ཇག་དམག་ལྔ་དྲུག་ཙམ་ཡོད་པ་དེས་གདོང་
མ་བརྟན་པར་བྲོས་ཀྱང་ར་མདའ་དག་གིས་རྗེས་དེད་དེ་ལག་ཐུག་པར་གྱུར། ངས་ནི་རྒྱ་
མན་ཚར་གསོད་ཨེ་ཐུབ་སྙམ་ནས་ཁོ་བསྙེགས་ནས་སོང་བ་ན། ལྟས་ངན་དེར་ད་དུང་
172



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
་
བོའུ་ཐུང་ཞིག་ཀྱང་འདུག ངས་གྲི་ཡིས་རྒྱག་རྩིས་བྱེད་སྐབས་བོའུ་ཐུང་བླངས་ཏེ་ང་ལ་
གཏད་བྱུང་བས། ངའི་སེམས་ལ་ད་ནི་མ་འགྲིག་ཐལ་སྙམ་བྱུང་། ཡིན་ན་ཡང་གློ་བུར་
དུ་སེང་ལུ་གར་ཐོན་མི་ཤེས་པར་མཆོངས་ཐེངས་གཅིག་གིས་རྒྱ་མན་ཚར་གྱི་ལག་པར་
རྨུགས་བྱུང་བས། ལག་ནང་གི་བོའུ་ཐུང་ས་རུ་ལྷུང་བ་དང་མཉམ་དུ་ཁོ་རང་ཡང་རྟ་གོང་
ནས་ཕབ་བྱུང་། ཁོས་ས་ནས་འགྱེལ་འགྲོས་བྱས་ཏེ་ཞུ་བ་བྱས་བྱུང་ཡང་ངས་རལ་གྲིས་
བསྣུན་ནས་ལྔ་ལམ་དུ་བརྫངས་པ་ཡིན། དེ་བས་དཔོན་པོ་ཤིན་ཏུ་དགའ་སྟེ་ང་ལ་བྱ་དགར་
འབྲི་མ་བུ་བཞི་དང་མ་མོ་མ་བུ་བརྒྱད་བྱིན་པར་མ་ཟད། སྣོད་ཅ་ལག་རེ་ཡང་བྱིན་པས་
ཞོར་དུ་ཁྱིམ་ཚང་འདི་བཙུགས་པ་ཡིན་”ཞེས་སྨྲས་བྱུང་། །
ཁོས་དོན་དག་དེ་བཤད་དུས་སུ་ཡིད་ཅུང་སྐྱོ་བར་གྱུར་འགྲོ་སྟེ། ཁོས་བཤད་ན་རྒྱ་
མན་ཚར་བསད་པ་དེས། དུས་ཡུན་རིང་བོ་ཞིག་ལ་ཁོའི་སེམས་ཧ་ཅང་མི་སྐྱིད་པར་གྱུར་
སོང་། དེ་ནས་བཟུང་ཁོས་མི་ཞིག་གི་སེམས་ལ་སྡུག་ཅིག་བཞག་མ་མྱོང༌། གཞན་ལ་
གནོད་བྱས་པ་དེ་ནི་མཐར་གཏུགས་ན་རང་ཉིད་སྐྱིད་པོ་མི་ཡོང་བའི་གཞི་རྩ་རེད་ཟེར།
ཡིན་ན་ཡང་ཁོས་མེས་མོའི་སྐོར་གླེང་དུས། མིག་ནང་དུ་སྔ་ན་མེད་པའི་འོད་མདངས་ཤིག་
རྒྱས་ཡོང་།
དགའ་ལྡན་མ་ང་ལས་ལོ་ལྔ་ཡིས་ཆུང་བ་ཡིན། བཤད་ཚུལ་ལ་ཡང་སྐྱེས་པ་ལོ་
བཅུས་ཆེ་ཡང་ཆེ་མིང་མེད་མོད། ཆུང་མ་ལོ་གཅིག་གིས་ཆེ་ན་ཨ་མར་གྱུར་བ་རེད་ཟེར་བ་
རེད། ཁོས་ནམ་ཡང་མེས་མོའི་མིང་ལ་དགའ་ལྡན་མ་ཞེས་འབོད་ཅིང་། དེའི་ནང་དོན་
ནི་ཁོ་མོ་ཤི་རྗེས་དགའ་ལྡན་ལྷ་ཡུལ་ནས་སྐྱེས་པའི་སྨོན་ལམ་འདེབས་པ་དེ་རེད། “ཁྱིམ་
ཚང་ཞིག་ཏུ་གྱུར་རྗེས། དགའ་ལྡན་མ་དང་ངེད་གཉིས་ཀས་ཀྱང་སྦྲེའུའི་ནང་དུ་མེ་ཐབ་
བཟུང་ནས་བཟའ་བཏུང་བྱས་པ་ཡིན། དགའ་ལྡན་མ་ནི་ནངས་སྔ་མོ་ནས་ལངས་ཏེ་
བཞོན་མ་གཉིས་ཀ་བཞོས་ཤིང་། ནངས་ཇ་འཐུངས་རྗེས་དཔོན་ཚང་དུ་རོགས་བྱེད་དུ་འགྲོ་
173



གཡུ་དྲུག་དཀར་དཔེ་ཚོགས།
བ་རེད། ངས་ནི་ནངས་ཟས་དང་གུང་ཟས་མཉམ་དུ་འཐུངས་རྗེས་ལུག་རྫིར་འགྲོ་བ་ཡིན།
དེ་བས་དཔོན་ཚང་གི་གཡོག་པོ་དག་གིས་ངེད་གཉིས་ལ་སྨོན་པ་མི་བྱེད་མཁན་མེད་ལ།
ང་རང་ཉིད་ཀྱི་སྣང་བ་ཡང་དེ་དུས་ལས་སྐྱིད་པ་ཞིག་བྱུང་མ་མྱོང་། ད་དུང་ཕྱི་ལོ་དེར་ཁོ་
མོར་ཡང་ཁྱོད་ཚོའི་ཨ་ཕ་བཙས་པ་རེད། ཡིན་ནའང་ཡུན་རིང་མ་འགོར་བར་གློ་བུར་དུ་
ཁྱི་ནད་བྱུང་སྟེ་སེང་ལུ་ཤི་སོང”ཟེར།
ཁྲ་བོ།
བཅིངས་འགྲོལ་བྱས་རྗེས། སྡེ་བ་ཡོངས་རྫོགས་ཀྱི་ཚོ་ཁག་རེ་རེ་མཉམ་དུ་བསྲེས་
ནས་ཀུང་ཧྲེ་དང་རུ་ཆེན། ཐོན་སྐྱེད་རུ་ཁག་བཅས་རིམ་པ་གསུམ་གྱི་བདག་དོམ་ལམ་
ལུགས་ལག་བསྟར་བྱས་ཤིང་། ངལ་རྩོལ་བདག་དོམ་ཐད་ནས་ཀྱང“རྩ་འཛུགས་དམག་
དོན་ཅན་དང་འགུལ་སྐྱོད་འཐབ་འཛིང་ཅན། འཚོ་བ་ཐུན་མོང་ཅན། བདག་དོམ་དམངས་
གཙོ་ཅན”དུ་གཏོང་དགོས་ཟེར་ནས། ཐོན་སྐྱེད་རུ་ཁག་དག་ཀྱང་ཞིང་ཕྱུགས་གཉིས་སུ་
བགོས་ཤིང་སྔོན་ཆད་ཀྱི་ཕྱུགས་བདག་གྲལ་རིམ་དག་ལ་ཞིང་ལས་བྱེད་དུ་བཅུག་པ་དང་།
འབྲོག་དབུལ་འབྲོག་འབྲིང་འོག་མ་དག་ལ་ཕྱུགས་འཚོ་རུ་བཅུག་པ་མ་ཟད། དེ་དག་སོ་
སོར་ཡང་མཉམ་ལས་ཁང་གི་ཟ་ཁང་བཙུགས་ཏེ་མི་ཚང་མས་ཟངས་ཆེན་ནང་གི་ཟ་མ་
ཟ་དགོས་པར་གྱུར། ཁོ་དང་མེས་མོ་གཉིས་སྔོན་ཆད་དཔོན་ཚང་གི་གཡོག་པོ་ཡིན་པས་
ཕྱུགས་ལས་སུ་བགོས་ཏེ། མེས་པོས་རང་ཉིད་ཀྱི་ཆེད་ལས་ཏེ་ཐོན་སྐྱེད་རུ་ཁག་གི་མ་མོ་
འཚོ་རུ་བཅུག་པ་དང་མེས་མོ་མཉམ་ལས་ཁང་གི་ཇ་མ་བྱེད་དུ་བཅུག སྐབས་དེར་ཨ་ཕ་
དང་ལོ་ན་བཅོ་ལྔར་སོན་ཡོད་ལ། སྡེ་བའི་བྱིས་པ་དག་དང་ལྷན་དུ་ཐོན་སྐྱེད་རུ་ཁག་གི་
ནོར་རྫིར་འགྲོ་བཞིན་ཡོད། མཉམ་ལས་ཁང་བཙུགས་མ་ཐག་སྔོན་ཆད་ཀྱི་དཔོན་པོ་དང་
174



•
:：
སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། །
ཕྱུག་པོ་དག་གི་མར་ཆུར་འབྲུ་རིགས་དང་བཅས་པ་ཕྱོགས་གཅིག་ཏུ་བསྡུས་ཏེ་ཇ་ཁང་
ནང་བསྐྱལ་ཡོད་ཅིང་། མཉམ་ལས་ཁང་གི་ཇ་ཁང་ནི་སྔོན་ཆད་ཀྱི་དཔོན་ཚང་གི་སྦྲ་ཆེན་
གཞུང་བཞེས་བྱས་པ་དེ་ཡིན། ཇ་མ་དག་གིས་ལན་རེར་མར་ཁུ་ཟངས་པ་འགའ་རེའི་
ནང་དུ་ཆུར་བ་དང་རྩམ་པ་མང་ཉུང་མེད་པར་བརྫིས་ནས་དྲོས་ཇ་བྱེད་པ་དང་། དགོང་
མོའི་དུས་སུ་ཡུན་རིང་ཉར་བའི་ཤ་སྐམ་གདུས་ཤིང་ཕྱེ་དང་གྲོ་མའི་སྡོར་ཐུག་བསྐོལ་བ་
སོགས་བྱས་པས། མི་རྣམས་ཀྱི་སེམས་ལ་གུང་ཁྲན་རིང་ལུགས་མངོན་འགྱུར་བྱུང་བ་ལྟ་
བུའི་འཚོ་བ་སྐྱིད་པོ་རོལ་རྒྱུ་བྱུང་། སྐབས་དེར་མཉམ་ལས་ཁང་གི་ཇ་ཁང་གི་འདབས་སུ་
ཁྱི་མོ་ལྡོམ་པོ་ཞིག་ཡོད་པ་དེས་ཀྱང་། ཉིན་བཞིན་དུ་ཇ་ཁང་གི་ཟས་ལྷག་འཐུང་ལྷག་དག་
འཐུངས་ཏེ་གུང་ཁྲན་རིང་ལུགས་ཀྱི་འཚོ་བར་རོལ་ཀྱིན་ཡོད་པས། ཚང་མས་མཉམ་ལས་
ཁང་གི་སྒོ་ཁྱི་ཡིན་ཟེར་གྱིན་ཡོད་ཅིང་། ཁྱི་མོས་ཀྱང་མཉམ་ལས་ཁང་གི་མི་ཚང་མ་དང་
དེ་གར་ཉིན་བཞིན་གསར་དུ་ཡོང་བཞིན་པའི་ལས་བྱེད་ཚན་ཁག་གི་མི་སུ་ཡིན་ཡང་།
ཁྱིམ་ཚང་གཅིག་གི་མི་ཡིན་པ་ལྟར་སྨུག་པའི་རྣམ་འགྱུར་ཙམ་ཡང་སྟོན་པར་མི་བྱེད།
དཔྱིད་ཀར་ཁྱི་མོ་ལྡོམ་པོ་དེ་ཚང་ལོག་ཅིང་ཁྱི་གུ་བདུན་བཙས་བྱུང་བས། མེས་པོས་དེའི་
ཁྲོད་ཀྱི་ཁྱི་གུ་ཞིག་རང་ཁྱིམ་དུ་ཁྱེར་ཡོང་སྟེ་གསོ་འདོད་སྐྱེས། ཁོས་རང་ཉིད་ཀྱི་བསམ་
ཚུལ་དེ་ཆུང་མར་བཤད།
མེས་མོས“ད་ནི་སྒོ་ཁར་ཕྱུགས་ཟོག་མེད་པ་ས་ཁྱི་ཞིག་གིས་ཅི་བྱེད་དམ”ཟེར།
ཁོས་“གང་ལྟར་སྒོ་ཁར་ཁྱི་ཞིག་ཡོད་ན་སེམས་བཀན་མོ་རེད”ཅེས་སྨྲས། །
མེས་མོས“ཁྱི་གསོས་ཀྱང་ངེད་གཉིས་ལ་ལྟོ་ལྡད་རྒྱུ་མེད་པས་ཅི་བྱའམ”ཞེས་དྲིས།
ཁོས་ཚིག་ཐག་ཆོད་པའི་ངང་ངེད་གཉིས་ཀྱི་ཟ་འཕྲོ་འཐུང་འཕྲོ་ཙམ་བླུད་པས་ཆོག་
པ་རེད། ཁྱི་གུ་ཞིག་ལ་མང་པོ་དགོས་པ་མ་རེད”ཅེས་བཤད།
ཁྱི་མོ་ལྟོ་འཚོལ་དུ་ཕྱིན་པའི་ཤུལ་དུ། མེས་པོ་ཁྱི་གུའི་ཚང་ཁུང་ནང་དུ་སོང་སྟེ་ཁྱི་
175



གཡུ་དྲུག་དཀར་དཔེ་ཚོགས།
གུའི་ཁྲོད་དུ་དཀར་ཁྲ་སྙིང་རྗེ་བོ་ཞིག་ཡོད་པ་དེ་ཁྱེར་ཡོང་ནས། སྦྲེའུ་ཆུང་གི་སྒོ་རུ་ས་ཁང་
ཞིག་ཕུབ་པའི་ནང་དུ་བཏགས་ཤིང་ཁྱི་གུའི་མིང་ལ་ཁྲ་བོ་ཞེས་བཏགས། ཁྲ་བོས་ནི་དེང་
ཐོག་ལྟོ་འཐུང་ཤེས་ཀྱིན་མི་འདུག་པས། མེས་པོས་ཨ་ཕ་མངགས་ཏེ་ནོར་བཞོ་དག་གི་ས་
ནས་འོ་མ་ཉུང་ཙམ་རེ་བསླངས་ནས་རྭ་ནུ་ཞིག་ལས་ཏེ་འོ་མ་བླུད་ཅིང་། རིམ་བཞིན་དུ་
པོར་བ་ཞིག་གི་ནང་དུ་ཆུ་དྲོད་འཇམ་གྱིས་རྩམ་ལྷུར་བསྒྲུངས་ཏེ་བླུད་པས་སྤུ་གྲ་རྒྱས་ཤིང་
ཁྱི་མདོག་ཅིག་མངོན་པར་གྱུར། ལྟས་ངན་དེའི་ལུས་གཟུགས་ཀྱི་ཆེ་ཆུང་ན་དགུན་ལྷམ་
ཙམ་ལས་མི་འདུག་ཀྱང་ཧ་ཅང་ལྟོ་འདུན་ཅན་ཞིག་ཏུ་འདུག་སྟེ། མེས་མོས་ཇ་ཁང་ནང་
ནས་ཟས་འཕྲོ་འཐུང་འཕྲོ་ཁྱེར་ཡོང་བ་དག་དེ་མ་ཐག་ཏུ་འཐུང་ཚར་བར་བྱས་པའི་རྗེས་
སུ། སླར་ཡང་འབ་སྒྲ་འབྱིན་བཞིན་ད་དུང་ཁྱེར་ཤོག་ཅེས་པའི་བརྡ་སྟོན་པར་བྱེད།
ཅང་མ་འགོར་བར་ཇ་ཁང་གི་འཚོ་བ་ཉིན་རེ་ནས་ཉིན་རེར་ཇེ་སྡུག་ཏུ་གྱུར་པ་སྟེ།
དེ་སྔ་ཁྱེར་ཡོང་བའི་ཕྱུག་པོ་དག་གི་མར་སྒྲོ་དང་ཆུར་སྒྲོ། ནས་སྒྲོ། སྐམ་ལུག་གི་ཤ་སྐམ་
སོགས་སྦྲ་ཆེན་དག་གི་ནང་དུ་བརྩིགས་ཡོད་པ་མཐའ་དག་ཟད་པར་གྱུར་ཅིང་། རྩམ་
པ་དང་ཆུར་བ་ཉུང་ཙམ་ལས་མེད་པ་དེ་དག་ཀྱང་གྲོན་ཆུང་བྱས་ནས་ཉི་མ་རེ་རེར་ཅི་
ཙམ་བཀོལ་བ་ཚོད་འཛིན་བྱས་པས། མི་ཐམས་ཅད་ཀྱི་ལྟོ་བའང་འགྲང་དཀའ་བར་གྱུར།
ལས་བྱེད་པ་དག་གིས་ཡང་དང་ཡང་དུ་མང་ཚོགས་ལ་གོ་བསྐོན་སློབ་གསོ་བཏང་སྟེ། ང་
ཚོས་དུས་ཡུན་ཐུང་ཙམ་གྱི་བཀྲེས་ལྟོགས་བསྲན་ཐུབ་ཚེ། མི་འགྱང་བར་རྫོང་ཐོག་
ནས་འབྲས་དང་ཕྱེ་བསྐྱལ་ཡོང་ངེས་རེད་ཟེར་ཡང་། དོན་དངོས་སུ་ཕྱེ་ཁུག་མ་གང་ངམ་
འབྲས་རྡོག་ཙམ་ཡང་མིག་གི་མཐོང་ཡུལ་དུ་ཁྱེར་ཡོང་རྒྱུ་མ་བྱུང་། ཇ་ཁང་གི་ཟ་མ་ཇེ་
སྡུག་ཏུ་གྱུར་བ་དང་བསྟུན་ནས། མི་རྣམས་ཉིན་བཞིན་ལས་ཀར་སོང་སྟེ་དགོང་མོ་ཕྱིར་
ལོག་འཕྲུལ་ངོ་མདངས་ཤོར་ཞིང་ལུས་ཤུགས་ཟད་པར་གྱུར་ལ། གང་བྱུང་དུ་གཡས་ཉལ་
གཡོན་ཉལ་བྱས་ཏེ་མྱུར་མོར་གཉིད་པར་གྱུར་ཏེ་ལྟོགས་སྐོམ་བརྗེད་ཨེ་ཐུབ་ལ་རེ་བ་བྱེད་
17



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས་
ཀྱིན་ཡོད།
བཀྲེས་ལྟོགས་ཀྱིས་མི་མང་བོ་ཤི་བའི་དུས་ནི་དབྱར་ཁ་རེད། དབྱར་ཁར་མ་བསླེབས་
པའི་སྔོན་དེར། མི་གཞན་དག་གིས་བཀྲེས་ལྟོགས་ཆེན་པོ་མྱོང་གིན་ཡོད་ནའང་། མེས་
མོ་ནི་ཇ་ཁང་གི་ཇ་མ་ཡིན་པས་ནམ་རྒྱུན་ཨ་ཕས་ནངས་ཟས་ཟོས་ཏེ་ནོར་རྫིར་འགྲོ་ཁར་
ཡང་། གཞན་གྱིས་མི་ཚོར་བར་བྱས་ནས་འོ་མ་བསྐོལ་མ་ལྡུད་ཀྱིན་ཡོད་པས་ལྟོགས་སྐོམ་
ཆེན་པོ་མྱོང་མ་དགོས། ཡིན་ནའང་སྔོན་ཆད་ལྟར་ཁྱི་གུ་ཁྲ་བོར་ཟས་འཕྲོ་འཐུང་འཕྲོ་
ཁྱེར་ཡོང་རྒྱུ་མེད་པར་གྱུར་པས། ཁྱི་གུ་ནི་ནམ་རྒྱུན་ཕོ་བ་ལྟོགས་ཏེ་འབ་སྐད་འབྱིན་པ་
མཚམས་མི་འཇོག དེ་བས་མེས་མོས་ཁོ་ལ“ད་ནི་མིའི་ལྟོ་བ་ཡང་འགྲང་གིན་མི་འདུག་
པས་ཁྱི་ཞིག་གསོ་ཐུབ་རྒྱུ་མ་རེད། ཁོ་རང་ཁྱི་མོའི་གན་དུ་བཏང་སྟེ་གང་ཞིག་ཏུ་ཤི་ཁུང་
སྙེག་ཏུ་ཆུགས”ཞེས་བཤད།
ཁོས་དངན་པ་ཞིག་འཐེན་ཏེ”སྒོ་ཁའི་ཁྱི་ལྟོགས་གྲིར་ཤི་ཚེ་མི་ཡང་ཐར་ས་ཡོད་པ་མ་
རེད། ད་ནི་ཐབས་བཀོད་ཅིག་འཐེན་ཏེ་ང་ཚོ་མི་འཆི་བའི་ཐབས་བྱེད་དགོས”ཞེས་བཤད།
སྔོན་ཆད་ཁོས་དཔོན་པོ་ཚང་གི་ཕྱུགས་རྫི་བྱེད་དུས། ཕྱུགས་རྫི་རྒན་པ་དག་གིས་རི་
མགོ་ནས་འཕྱི་བ་རྡོ་བསྲེགས་བྱེད་པ་མཐོང་མྱོང་ལ། ཁོ་ཚོས་བགོས་པའི་འཕྱི་བའི་ཤ་ཡང་
ཟོས་མྱོང་བས། ད་ནི་ཐབས་ལམ་དེ་ལས་གཞན་མེད་པ་རྟོགས། ཁོས་དེ་དོན་མེས་མོར་
བཤད་རྗེས། ནམ་རྒྱུན་ནངས་མོ་ལུག་རྫིར་འགྲོ་དུས་གྲི་ཆུང་དང་མེ་ཆ། ཚྭ་ཁུ། ལྕགས་
ཁེམ་སོགས་བཟུང་ཞིང་། ཨ་ཕ་དང་ཁྱི་གུ་ཁྲ་བོ་རྗེས་སུ་ཁྲིད་ནས་རི་མགོར་སོང་སྟེ་འཕྱི་
བ་བསད་པ་རེད།
ཁྱི་གུ་ཁྲ་བོ་ནི་རིག་པ་འཇོན་པོ་ཞིག་སྟེ། ཁོས་ཁོ་ཚོའི་དམིགས་བྱ་ཅི་ཡིན་པ་རྟོགས་
ཡོད་པ་ལྟར། འཕྱི་བ་དག་ཕྱི་སྒོར་བུད་ནས་རྩྭ་བཟའ་བཞིན་པ་མཐོང་མ་ཐག འབ་སྐད་
བཏོན་ཏེ་ཁོས་ཀྱང་མཐོང་སོང་བའི་བརྡ་སྟོན་ཞིང་། མེས་པོས་ཨ་ཕ་དང་ཁྱི་གུ་གཉིས་
177



གཡུ་དྲུག་དཀར་དཔེ་ཚོགས།
ཁྲིད་ནས་ཁུང་སྒོར་ཐོན་འཕྲལ་ཁུང་བུ་དེ་ཕུ་ཐག་ཐུང་མིན་ལ་དཔྱད་དེ། ཕུ་ཐག་ཐུང་
བ་ཞིག་ཡིན་ཚེ་དེ་མུར་ཨ་ཕར་ཨོང་བ་འཐུ་རུ་བཅུག་པ་དང་རྡོ་བ་བསྲེགས་སུ་བཅུག་
སྟེ། ཁོས་ཁུང་བུའི་ཕུག་དེད་ནས་བརྐོས་པ་ན། ཡུན་རིང་མི་འགོར་བར་འཕྱི་བ་ཚེགས་
མེད་ངང་གསོན་པོར་བཟུང་ནས་གསོད་ཐུབ། མེས་པོས་གང་མྱུར་ངང་འཕྱི་བ་རྐྱལ་བཤུ་
བྱས་ནས་ནང་ཁྲོལ་དག་ཁྱི་གུར་འཕངས་ཤིང་། དེ་རྗེས་ལྷུ་ཚིགས་དག་ཞིབ་མོར་ཕྲལ་
ནས་ཚྭ་ཁུ་བཏབ་རྗེས། རྩིབས་རུས་སྐམ་པ་བྱས་ཐོག་བསྲེགས་ནས་དམར་པོར་གྱུར་པའི་
རྡོ་བ་དང་ལྷུ་ཚིགས་དག་རིམ་པ་ལྟར་རྐྱལ་བའི་ནང་དུ་བཅུག་རྗེས། ཁ་ལྕགས་སྐུད་ཀྱིས་
མདུད་དེ་མེ་སྒོང་ཐོག་ཏུ་བསྐོར་གཡེང་བྱས་པ་ན། རྐྱལ་བའི་ཐོག་གི་སྤུ་ཐུལ་གཞོབ་ཐལ་
དུ་བསྲེགས་པར་བྱེད། ཁོ་ལ་འཕྱི་བ་རྐྱལ་བཤུ་བྱེད་པའི་ཉམས་མྱོང་མེད་པས། དང་
ཐོག་རྐྱལ་བའི་གང་ས་གང་དུ་ཧྲལ་བར་གྱུར་ཏེ་སྣུམ་ཚིལ་ཕྱི་སོར་བརྡོལ་ཡོང་བ་དང་།
བསྲེགས་རྗེས་ཀྱི་འཕྱི་ཤ་ཡང་འཚིགས་དྲགས་ནས་འཚིག་དྲེག་ནག་པོས་ཁེངས་ཡོད་
པས། མིག་གིས་བལྟས་ན་ཟ་འདོད་མེད་ན་ཡང་། ཕོ་བ་ལྟོགས་དྲགས་པས་ཟོས་ན་ཧ་ཅང་
ཞིམ་སྣང་སྐྱེས། རིམ་བཞིན་དུ་ཁོ་ལ་འཕྱི་བ་རྡོ་བསྲེགས་བྱེད་པའི་ཉམས་མྱོང་ཐོབ་པར་
བརྟེན། ཉིན་མོར་འཕྱི་བ་རྡོ་བསྲེགས་བྱས་ཏེ་རི་ནས་ཟོས་ཤིང་ནང་ཁྲོལ་དག་ཁྱི་གུ་ཁྲ་བོར་
འཕངས་པས། ཁྱི་གུ་ཡང་ལྟོ་བ་འགྲངས་ཤིང་སྤུ་གྲ་ཇེ་ཡག་ཏུ་གྱུར་བར་མ་ཟད། དགོང་
མོ་ལུག་ཁྱུ་ཕྱིར་དེད་ཡོང་དུས་སུ། འཕྲོ་མ་ལས་དུམ་བུ་རེ་མེས་མོར་ཁྱེར་ཡོང་བས་མོས་
ཀྱང་ཧ་ཅང་ཞིམ་པོ་འདུག་ཟེར། མཉམ་ལས་ཁང་གི་མི་ཚང་མའི་ལུས་པོའི་ཤ་རིད་ཅིང་
ངོ་མདངས་སྐྱ་བོར་གྱུར་ཡོད་པའི་དུས་སུའང་། ཁོང་ཚང་གི་མི་དག་གི་ངོ་གདོང་དུ་ཁྲག་
རྒྱས་ཏེ་དམར་མདངས་དོད་ཡོད་སྐད། མེས་པོས་ད་དུང་འཕྱི་བ་བསད་རྗེས་སྲེག་ཤ་ལྷག་
མ་དག་དང་ལྕགས་ཁེམ་དང་བཅས་པ་དེ་མལ་དུ་ས་འོག་ཏུ་སྦས་པ་དང་། འཕྱི་བའི་རྐང་
ལག་ཐོག་གི་ཤ་སྣག་དག་ལོགས་སུ་ཤ་སྐམ་བྱས་ཏེ་དགུན་ཟས་སུ་ཉར་སོགས་བྱས་པས།
178



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
དབྱར་ཁར་སྡེ་བའི་མི་མང་པོ་ལྟོགས་ཏེ་ལྡུམ་བུ་བཙོས་ནས་ཟ་བ་དང་། ཞིང་ལས་ས་ཁུལ་
གྱི་མི་མང་པོས་ལུས་པོས་མ་ལྕོགས་པར་གོག་ནུར་གྱིས་ཞིང་ཁར་སོང་སྟེ་གྲོ་ནས་ཀྱི་སྲུས་
བརྐུས་ཟ་བྱེད་ལ། ལ་ལའི་ལུས་པོའི་ཤ་མདོག་ལྗང་གུར་གྱུར་ཅིང་ཁ་ནང་དུ་སྤུས་གང་
རེ་བཅུག་ནས་ལྟོགས་ཤིར་གྱུར་འདུག་དུས་ཀྱང་། ཁོང་ཚང་གི་མགོ་ལ་དེ་ལྟའི་བཀྲེས་
ལྟོགས་ཡོང་མ་དགོས། ཐ་ན་ཁྱི་གུ་ཁྲ་བོ་ཡང་མངོན་སུམ་དུ་ནར་སོན་ཏེ་ཆེ་རུ་གྱུར་ཡོད་
པས། ཁྱི་མོའི་རྗེས་ཀྱི་ཁྱི་གུ་དེ་དག་དང་ཚང་ཁུང་གཅིག་གི་རེད་ཅེ་ན་རྣ་བར་མི་འགྲོ་
བའི་ཚད་དུ་གྱུར་འདུག
སྐབས་དེར་མཉམ་ལས་ཁང་གི་མཐའ་འཁོར་དུ་ཉུལ་ནས་སྡོད་པའི་ཁྱི་མོ་མ་བུ་
ཚོར་ཡང་། སྔོན་ཆད་ལྟར་ཇ་ཁང་གི་ཟ་འཕྲོ་འཐུང་འཕྲོ་ཅི་ཡང་མེད་པར་གྱུར་བས་མུ་
གེས་གཟིར་བར་གྱུར། ཉིན་ཞིག་ཁྱི་མོ་ནི་ལུས་ཤུགས་ཟད་དེ་ཡར་ལངས་ནས་འགྲོ་མི་
ནུས་པར་ས་རུ་འགྱེལ་ཉལ་བྱས་ཡོད་པར། ཁྱི་གུ་དག་ནི་བཀྲེས་ལྟོགས་ཀྱིས་མ་བཟོད་
པར་འཚང་ཁ་ཤིག་ཤིག་གིས་མཐའ་འཁོར་ནས་ནུ་མ་ནུ་བཞིན་པ་མེས་མོས་མཐོང་ནས་
སེམས་ཀྱིས་མ་བཟོད་པར། དགོང་མོ་མེས་པོ་ཕྱིར་ཁྱིམ་དུ་ཡོང་དུས་ཡ་ང་བའི་སྣང་ཚུལ་
དེ་དག་ཁོ་ལ་བཤད་རྗེས“ངོ་མ་ཁྱི་ཡིན་ཡང་མ་བུའི་བརྩེ་དུང་ཟེར་བ་དེ་འདྲ་ཞིག་རེད།
རང་ཉིད་ལྟོགས་ཏེ་ཤི་ལ་ཉེ་ཡང་ད་དུང་ཁྱི་གུ་ཚོར་ནུ་མ་སྙན་གྱིན་འདུག འཕྱི་ཤ་ལྷག་མ་
ཞིག་ཡོད་ན་དེ་ཚོར་ཕོངས་ཤིག”ཟེར། །
དེ་བས་མེས་པོས་ཀྱང་ཁོ་མོའི་ངག་བཞིན་ནམ་རྒྱུན་དགོང་མོ་སུས་ཀྱང་མི་མཐོང་
བར་བྱས་ནས། ཁྱི་ཁུང་གི་གན་དུ་ཕྱིན་ཏེ་འཕྱི་ཤ་ལེབ་མོ་ཆེན་པོ་འགའ་རེ་ཁྱི་མོ་མ་བུ་
ཚོར་འཕངས་པས། རིམ་བཞིན་དུ་ཁྱི་མོར་ཡང་གསོན་ཤུགས་རྒྱས་ཤིང་སླར་ཡང་ཡར་
ལངས་ཏེ་ཁྱི་གུ་དག་རྗེས་སུ་ཁྲིད་ཅིང་། མཉམ་ལས་ཁང་གི་མཐའ་འཁོར་དུ་ཉུལ་ཉུལ་
བྱེད་མགོ་བརྩམས་བྱུང་།
179



གཡུ་དྲུག་དཀར་དཔེ་ཚོགས།
སྐབས་དེའི་ལས་བྱེད་ཚན་ཁག་གི་མགོ་གཙོ་ནི་ནང་ལོགས་ནས་ཡོང་བའི་རུས་
ཧན་ཅན་གྱི་རྒྱ་མི་ཞིག་ཡིན་ཅིང་། ཁོ་ཚོར་ཡང་ཟ་མ་འདང་བོ་ཟ་རྒྱུ་མེད་པས་དང་ཐོག་
མེ་མདའ་བཟུང་སྟེ་མཐའ་འཁོར་གྱི་གྲོག་མོ་ཉུལ་ནས་རི་བོང་དག་བསད་ཅིང་། རི་ཤ་
བརྔོས་ནས་ཟ་གྱིན་ཡོད་ཀྱང་། རིམ་བཞིན་དུ་མཐའ་འཁོར་དུ་ཡོད་པའི་རི་བོང་དག་
ཀྱང་བསད་ཚར་བའམ་ཕྱོགས་གཞན་དུ་བྱེར་བར་གྱུར་བས། ཁོ་ཚོས་ཉིན་གང་བོར་རི་
ཉུལ་ཐང་ཉུལ་བྱས་ཀྱང་། ཕྱི་དྲོའི་དུས་སུ་མེ་མདའང་མི་ཐེག་པར་གྱུར་ཏེ་ལག་སྟོང་ལ་
ཕྱིར་ཡོང་གིན་འདུག ཉིན་ཞིག་ཁོ་ཚོས་ཁྱི་མོ་ལྡོམ་པོ་དེ་ཕྱི་རོལ་ཏུ་འཁྱམས་ཀྱིན་ཡོད་
པར་མེ་མདས་བརྒྱབ་སྟེ་བསད་བྱུང་བས། སྡེ་བའི་མི་དག་ནི་ལྟོགས་ནས་ལུས་ཤུགས་ཟད་
ཅིང་ངོ་མདངས་ཤོར་ཡོད་ནའང་ཁྱི་མོ་མ་བུ་ཚོར་སྙིང་རྗེ་ཚད་མེད་སྐྱེས་ཏེ ''ཨ་ཙི་ཙི། ད་
ནི་འདི་དག་གི་རི་མགོའི་རི་དྭགས་དང་སྒོ་ཁའི་ཁྱིའང་འདུག་ཏུ་འཇུག་རྒྱུ་མ་རེད། ཨ་
མ་བསད་སོང་བས་ཁྱི་གུ་གན་དག་ཤི་ངེས་ཅན་རེད་པས་སྙིང་རེ་རྗེ”ཟེར་ནས་ཤུགས་རིང་
འབྱིན་བཞིན་སྡོད། ནར་སོན་མ་ཐུབ་པའི་ཁྱི་གུ་དག་གི་ཨ་མ་བསད་པས་ཁ་རུ་ལྟོ་ཡོང་མ་
བར་གང་ས་གང་དུ་ཟུག་རྔུ་འདོན་བཞིན་ཕར་ཉུལ་ཚུར་ཉུལ་བྱེད་པ་དང་། ཉིན་གཉིས་
གསུམ་ཙམ་མ་འགོར་བར་འཕྲོ་རིམ་འཕྲོར་ལྟོགས་གྲིར་ཤི་བར་གྱུར་ཏེ། བེམ་པོ་ཆུང་ངུ་
དག་མཐའ་འཁོར་གྱི་ཕྱོགས་ངེས་མེད་དུ་མཐོང་རྒྱུ་འདུག
ལས་བྱེད་ཚན་ཆུང་ལ་མཚོན་ན་ཁྱི་མོའི་ཤ་དེ་ཙམ་གྱིས་ཉིན་གཅིག་གི་ཟས་ཐུན་ལ་
མ་གཏོགས་མི་འདང་བས། ཡུན་རིང་གི་ལྟོགས་སྐོམ་གནད་དོན་སེལ་ག་ལ་ཐུབ། དེ་བས་
ཁོ་ཚོས་ཡང་བསྐྱར་ཟས་ཐུན་རྗེས་མའི་དམིགས་བྱ་དེ་ཁྱི་གུ་ཁྲ་བོའི་སྟེང་ལ་བསྐོར། ཚན་
གཙོ་ཧན་ལགས་ཀྱིས་མེས་པོ་ལས་བྱེད་ཚན་ཁག་གི་སྦྲ་གུར་ནང་དུ་བོས་ཏེ། ད་ལྟ་རྒྱལ་
ཁབ་དཀའ་ངལ་ལ་ཐུག་ཡོད་པའི་དུས་ཡིན་པས་མི་ཚང་མས་ཀྱང་ལྟོགས་སྐོམ་ཆེན་པོ་
མྱོང་བཞིན་པ་འདི་རེད། དེ་བས་ཁྱོད་ཚང་གི་ཁྱི་གུ་དེ་ལས་བྱེད་ཚན་ཁག་ལ་བཙོངས་ན་
18O



རྒྱུ་
+
སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཨེ་ཆོག་ཚུལ་དང༌། ཁོ་ཚོས་དེའི་རིན་ལ་སྒོར་ལྔ་སྟེར་ཚུལ་སོགས་བཤད་དེ་ཁོའི་བསམ་
ཚུལ་དྲིས་བྱུང་།
ཚན་གཙོ་ཧན་གྱི་གཏམ་དེས་མེས་པོ་ཧ་ཅང་འུ་ཐུག་པར་བྱས་སོང་། ཁོས་ཏར་ཅིག་
ལ་ཅི་ཞིག་བཤད་དགོས་པའང་མ་ཤེས་པར”འབྲོག་པའི་སྲོལ་ཡིན་ན་སྒོ་ཁའི་ཁྱི་ནི་ནམ་
ཡང་བཙོང་མི་རུང་བ་རེད་ཡ”ཞེས་བཤད།
ཚན་གཙོ་ཧན་གྱིས“དེ་ཅིའི་ཕྱིར་རེད”ཅེས་དྲིས་བྱུང་།
མེས་པོས་ཀྱང་གནས་ལུགས་གསལ་བོ་ཞིག་བཤད་རྒྱུ་མ་རྙེད་པར“ཁྱི་ཡིས་ཁྱིམ་ནང་
གི་རྒྱུ་དང་སྒོ་ཁའི་ཕྱུགས་སྲུང་དགོས་པ་རེད”ཅེས་བཤད།
ཚན་གཙོ་ཧན་གྱིས་དེ་མ་ཐག་ཧབ་ཆ་ཞིག་བརྒྱབ་ནས་ད་ལྟ་སྤྱི་ཚོགས་རྙིང་བ་མ་
ཡིན་པས་རྐུན་ཇག་གི་ལས་བྱེད་ཕོད་མཁན་སུ་ཞིག་ཡོད་དམ། སྤྱང་ཀི་བྱུང་ཚེ་ང་ཚོས་
མེ་མདས་བསད་ཆོག་པ་མ་རེད་དམ”ཟེར།
མེས་པོར་གནས་ལུགས་གཞན་བཤད་རྒྱུ་མ་བྱུང་བས”འོན་ཀྱང་ཁྱི་གུ་འདི་ངེད་ཚང་
གི་ཞི་ལིའི་ཡིན་པས། ངས་ཁོ་ལ་གྲོས་ཤིག་བྱེད་དགོས”ཞེས་ཟེར་དགོས་བྱུང་།
ཚན་གཙོ་ཧན་གྱིས་ཧ་ཅང་ནན་ཏན་ངང”གལ་ཏེ་ཁྱོད་ཀྱིས་ཁྱི་གུ་དེ་ལས་བྱེད་ཚན་
ཁག་ལ་བཙོངས་ཚེ་གསར་བརྗེའི་བྱ་བར་རྒྱབ་སྐྱོར་ཆེན་པོ་བྱས་པ་རེད”ཟེར།
ཁོའི་སྐད་ཆའི་དོན་ལ་དཔག་ན་གལ་ཏེ་བཙོང་འདོད་མ་བྱས་ཚེ་གསར་བརྗེར་ངོ་
རྒོལ་བྱས་པ་ཡིན་པ་མཚོན་གྱིན་འདུག་པས། མེས་པོ་ནི་ཕྱིར་རང་ཡུལ་དུ་ཇི་ལྟར་ཐོན་
པའང་བཤད་རྒྱུ་མེད་པར་གྱུར། ཁོ་ཡུན་རིང་བོར་ཁྱི་གུ་ཁྲ་བོའི་ཁྱི་ཁུང་གི་གན་དུ་འགྲེང་
ནས་བསྡད་དེ། སྙིང་རྗེ་བའི་ཁྱི་གུ་ཆུང་ཆུང་འདིའི་ཚེ་སྲོག་བླུ་ཐབས་ཤིག་ཨེ་ཡོད་ལ་
བསམ་བློ་བཏང་། མཇུག་མཐར་ཁོ་ཁྱིམ་ནང་དུ་ཡོང་སྟེ་མེས་མོར་གནས་ཚུལ་དེ་དག་ཁ་
བརྡ་བྱས་པ་ན། མེས་མོ་ཧ་ལས་པར་གྱུར་ཏེ''ཨ་ཙི་ཙི། ད་ནི་ཁོ་ཚོས་ཁྱི་གུ་ཆུང་ཆུང་འདི་
181



གཡུ་དྲུག་དཀར་དཔེ་ཚོགས།
འདྲ་ཞིག་ཀྱང་འཇོག་རྒྱུ་མ་རེད་ཨང་། དཀོན་མཆོག་གསུམ་པོ་མཁྱེན་”ཟེར་ནས་དཀོན་
མཆོག་ལ་གསོལ་འདེབས་ཤིག་བྱས་བྱུང་། ཡིན་ནའང་བུད་མེད་ཀྱི་བློ་རིག་ནི་དངོས་
གནས་རྣོ་བར་འདུག མོས་ཅུང་ཙམ་ལ་བསམ་བློ་བཏང་རྗེས་གློ་བུར་དུ་ཐབས་ཤེས་ཤིག་
དྲན་ཏེ། ཁོའི་རྣ་ནང་དུ་ཤབ་ཤུབ་ཀྱི་གསང་གཏམ་ཞིག་བཤད་སོང་བས། མེས་པོ་དེ་མ་ཐག་
ཏུ་ནམ་ལངས་པ་ལྟར་གྱུར་ཏེད་ནི་དེ་ལྟར་བྱེད་པ་ལས་ཐབས་མི་འདུག”ཅེས་བཤད།
ཕྱི་ཉིན། མེས་པོས་ལུག་དེད་དེ་རི་མགོར་ཐོན་རྗེས། ལུག་ཁྱུའི་ཁྲོད་ནས་ཤ་ཤེད་
འཛོམས་པའི་མ་སྐམ་གཅིག་བཟུང་ནས་བཤས་ཤིང་། པགས་པ་ནི་སྤྱང་ཀིས་བསད་ཁུལ་
གྱིས་ཚལ་བར་གཤགས་པར་བྱས་རྗེས། དགོང་མོའི་དུས་སུ་པགས་ཧྲལ་དང་ཤ་ཁོག་ཁུར་
ཡོང་ནས་ལས་བྱེད་ཚན་ཆུང་ལ་སྤྲད་ཅིང་། ཁོ་རི་མགོ་ནས་གཉིད་ལ་ཤོར་ཏེ་ལུག་གཅིག་
སྤྱང་ཀིས་བསད་ཚུལ་དང་། འདི་ནི་ཁོས་ལུག་ལ་བདག་དམ་བཟང་བོ་མ་བྱས་པའི་ལན་
པ་ཡིན་ཚུལ་ལས་བྱེད་ཚན་ཆུང་ལ་སྐྱོན་བརྗོད་ཀྱི་ཚུལ་དུ་ངག་འདར་འདར་ངང་ཞུས་
པ་ན། ཚན་གཙོ་ཧན་ལགས་ཧ་ཅང་དགའ་བར་གྱུར་ཏེ། རྗེས་ཕྱོགས་ནས་ལུག་ལ་བཟང་
བོ་བལྟ་དགོས་ཚུལ་གྱི་སློབ་གསོ་རེ་བཏང་བ་ལས། སྐྱོན་བརྗོད་ཆེན་པོ་ཞིག་ཀྱང་བྱས་མ་
བྱུང་། དོན་ངོ་མར་ལུག་ཤ་ལ་བལྟས་པ་ཙམ་གྱིས་ཀྱང་སྤྱང་ཀིས་བསད་པ་མིན་པ་ཚང་
མས་ཤེས་སྲིད་ནའང་། བཀྲེས་ལྟོགས་ཀྱིས་མནར་ཏེ་རྩམ་དྭངས་ཙམ་ཡང་མེད་རྒྱུ་མེད་
པའི་སྐབས་སུ། འདི་ལྟ་བུའི་ལུག་ཤ་ཚོན་པོ་ཟ་རྒྱུ་བྱུང་ན་དེ་ལ་ཞིབ་དཔྱད་བྱེད་མཁན་སུ་
ཞིག་ཡོད་དམ། དེ་ནས་བཟུང་ཚན་གཙོ་ཧན་ལགས་ཀྱིས་ཀྱང་ཡང་བསྐྱར་ཁྱི་གུ་ཁྲ་བོ་
ལས་བྱེད་ཚན་ཁག་ལ་བཙོང་དགོས་པའི་སྐད་ཆ་དེ་བརྗེད་པ་ལྟར་གྲག་མེད་དུ་གྱུར་སོང་།
ཟ་མ་རིམ་བཞིན་ཇེ་ལེགས་སུ་སོང་བ་དང་བསྟུན་ནས། བློ་ཡུལ་ལས་འགོངས་པའི་
ལས་འགུལ་ཆེན་པོ་ཞིག་ཁོ་ཚང་གི་ཕྱོགས་སུ་མཆེད་བྱུང༌། སྐབས་དེར་སྔོན་ཆད་དཔོན་
ཚང་གི་གཡོག་པོ་བྱས་མྱོང་ཞིང་། ལྟོགས་སྐོམ་གྱི་སྐབས་སུ་ཁྱོ་ག་ཤི་བའི་ཡུགས་ས་མ་
182



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཞིག་ཡོད་པ་དེ། སྡེ་བའི་ལས་བྱེད་ཚན་ཆུང་དུ་ཕྱིན་ནས་མེས་མོ་གཏུགས་བཤེར་བྱས་པ་
སྟེ། དེ་སྔོན་སེམས་ཅན་ཐམས་ཅད་ལྟོགས་གྲིར་ཤི་དུས་སུ། མེས་མོར་ཟ་རྒྱུ་ཡོད་པར་མ་
ཟད་ད་དུང་ཁྱི་གུ་གསོ་སྤྱད་ཀྱང་ཡོད་ཚུལ་དང༌། སེམས་ཅན་ལྟོགས་ཏེ་མཆུ་སྒྲོས་སྲིད་
ཅིང་གས་ཏེ་ཁྲག་བཞུར་བཞིན་པའི་སྐབས་སུ། མོའི་མཆུ་སྒྲོས་ལ་སྣུམ་ཞག་མངོན་ཡོད་
ཚུལ། སེམས་ཅན་ཐམས་ཅད་བཀྲེས་ལྟོགས་ཀྱིས་མནར་ཏེ་ལུས་པོའི་ཤ་རིད་དེ་རུས་
པར་ཐུག་ཡོད་པའི་སྐབས་སུ། མོ་དང་ཁོ་ཚང་གི་ཁྱི་གུ་སྔར་བས་ཇེ་ཚོར་གྱུར་ཡོད་ཚུལ་
སོགས་བཤད་ཅིང་། དེ་འདྲ་ཡིན་དོན་ནི་སྐབས་དེར་མེས་མོས་ཇ་ཁང་ནས་སེམས་ཅན་
གྱི་སྐལ་འཕྲོག་ནས་ཟོས་པ་སྟེ། ལྐོག་ཏུ་ཇ་ཁང་ནང་ནས་ཟ་མ་བརྐུས་ནས་ཡུལ་དུ་ཁྱེར་
བ་ཡིན་ཚུལ་སོགས་མོས་དངོས་སུ་མཐོང་ལོས་བྱུང་སྙམ་པ་བཞིན་བཤད་པས། ལས་བྱེད་
དག་གིས་ཀྱང་བརྟག་དཔྱད་ཡང་ཡང་བྱས་མཐར། མི་ཐམས་ཅད་ལྟོགས་ནས་འཆི་བའི་
སྐབས་སུ་ཁོ་ཚང་གིས་ད་དུང་ཁྱི་གསོས་ཡོད་པ་ངོ་མ་ཡིན་པ་དྲན་ཏེ། དེ་ནི་གནད་དོན་
ཞིག་ཏུ་བཟུང་ནས་ཆེད་དུ་མགོ་ཁྲིད་ཚན་ཆུང་བཙུགས་ཤིང་། སྐབས་དེར་ཁོ་ཚང་གི་མི་
ལྟོ་ཁྱི་ལྟོ་དག་གི་འབྱུང་ཁུངས་གང་ཡིན་པའི་ཐད་རྩད་གཅོད་བྱེད་མགོ་བརྩམས། །
ཁོ་ཚོས་མེས་མོར་འདྲི་གཅོད་བྱེད་ས་ནི་སྡེ་བའི་ཚོགས་འདུའི་སྟེང་རེད། མོ་མི་
ཚོགས་ཀྱི་དཀྱིལ་དུ་ལངས་སུ་བཅུག་རྗེས། གསར་དུ་ཡོང་བའི་ལས་བྱེད་ཚན་ཆུང་གི་
མགོ་གཙོས་ཁོ་མོར་འདྲི་གཅོད་བྱས། ཁོས་ཧ་ཅང་གཟབ་ནན་ངང“ཁྱོད་ཀྱིས་རང་སྐྱོན་
ཅི་ཞིག་ཡིན་པ་ངོས་ཟིན་གྱིན་ཨེ་འདུག”ཅེས་དྲིས། །
མེས་མོ་དེ་མུར་ཧ་ཅང་སྐྲག་པར་གྱུར་སོང་ཤེས་ཀྱིན་མི་འདུག་ཞེས་ལན་བཏབ།
ལས་བྱེད་ཚན་ཆུང་གི་མགོ་གཙོས་འདང་ཞིག་བརྒྱབ་ནས་སླར་ཡང“སེམས་ཅན་
ལ་ལྟོགས་སྐོམ་བྱུང་བའི་སྐབས་སུ། ཁྱོད་ཀྱི་ཁྱོ་གས་ཇ་ཁང་གི་ཟས་རིགས་བརྐུས་ལ་ཤོག་
ཅེས་ངན་སྐུལ་བྱས་པ་ཨེ་ཡིན། གནས་ཚུལ་དྲང་མོར་ཤོད་”ཟེར།
183
3



གཡུ་དྲུག་དཀར་དཔེ་ཚོགས།
མེས་མོས་ཅི་ཞིག་བཤད་དགོས་པའང་མ་ཤེས་པར”ཁོས་དེ་ལྟར་མ་བཤད་”ཅེས་
བཤད།
“འོ་ན་ཁྱོད་ཀྱིས་རང་འདོད་ཀྱིས་ཁྱེར་སོང་བ་ཡིན་ནམ།”
ངས་ཀྱང་འཁྱེར་མ་མྱོང་།།
འོ་ན་མི་ཚང་མ་བཀྲེས་ལྟོགས་ཀྱིས་ཤི་བའི་སྐབས་སུ། ཁྱོད་ཚང་ལ་ཁྱི་གསོ་སྤྱད་
ཀྱང་འདུག་པས། དེ་དག་གང་ནས་ཁྱེར་ཡོང་བ་ཡིན།”
ངསང… ''མེས་མོས་རེ་ཞིག་ཅི་ཞིག་བཤད་དགོས་པའང་མི་ཤེས་པར་གྱུར།
བར་དེར་ཡུགས་ས་མ་དེ་གདོང་དུ་བུད་ནས་ན་ཟུག་ཆེན་པོས”མོས་གང་བྱུང་དུ་
བཤད་པ་རེད། མོ་སྔོན་ཆད་དཔོན་ཚང་གི་གཡོག་མོ་ཡིན་དུས་ནས། ཟས་འཕྲོ་འཐུང་འཕྲོ་
ཁྱེར་ནས་ངན་གོམས་སུ་གྱུར་ཡོད་པ་ངས་མཐོང་མྱོང་། དེ་ནི་ཕྱུགས་བདག་གྲལ་རིམ་གྱི་
རྒྱུ་ཡིན་ཡང་། ལྟོགས་སྐོམ་མ་ཡོང་བའི་སྔོན་དུ། མོས་ཇ་ཁང་ནས་ཟས་རིགས་ཁྱེར་ནས་
ཁྱི་གུར་སྟེར་བ་ཡང་ངས་དངོས་སུ་མཐོང་བ་ཡིན། འདི་ནི་མི་དམངས་མང་ཚོགས་ཀྱི་རྒྱུ་
ནོར་ཡིན་པས། ཁོ་མོས་བརྐུས་འཁྱེར་བྱས་ན་ག་ལ་ཆོག”ཟེར།
''དེ་དུས་ཟ་འཕྲོ་འཐུང་འཕྲོ་དག་ཁྱི་སྡོམ་དག་ལ་ཡང་ལྟུད་ཀྱིན་པ་མིན་ནམ།“མེས་
མོས་སྐད་དམའ་མོས་དེ་ལྟར་བཤད།
“འོ་ན་ངེད་ཚང་གི་ཁྱོ་ག་འདས་པོ་ལྟོགས་གྲིར་འཆི་དུས་སུ། ཁྱོད་ཀྱི་ལུས་པོ་ཇེ་ཚེ་
ཡིན་དོན་ཅི། ངོ་ལ་དམར་མདངས་ཤར་དོན་ཅི། སྐབས་དེའི་ཁྱོད་ནི་སྔོན་ཆད་ཀྱི་དཔོན་
མོ་དང་འདྲ་བོ་འདུག་དོན་ཅི། ད་དུང་ཁྱོད་ཚང་གི་ནང་གི་མི་མ་བཤད་སྒོ་ཁའི་ཁྱི་ཡང་
འཆི་རྒྱུ་མེད་དོན་ཅི། དེ་དུས་ཁྱོད་ཀྱིས་ཅི་ཞིག་ཟོས་པ་ཡིན། ཇ་ཁང་གི་ཟ་མ་བརྐུས་པ་
མིན་ན། ཁྱོད་ལ་ཁྱི་གསོ་སྤྱད་སུས་བྱིན་པ་ཡིན།
“དེ་འམ…དེ… མེས་མོས་ཁྱོ་གར་དོན་དག་འབྱུང་དོགས་ཀྱིས་རེ་ཞིག་ངག་མི་
184



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
འཁྲོལ་བར་གྱུར།
ལས་བྱེད་ཚན་ཆུང་གིས་མོར་གནོངས་ཤིག་ཡོད་པ་ཤེས་ནས། སྐད་གདངས་ཇེ་དྲག་
ཏུ་གྱུར་སོང་།“དྲང་མོར་ཤོད་ཅིག ཇ་ཁང་ནས་བརྐུས་པ་མིན་ན་གང་ནས་ཁྱེར་ཡོང་བ་
ཡིན”ཞེས་གོམ་གང་མདུན་སྤོས་ཀྱིས་འདྲི་གཅོད་བྱས་སོང་།
མེས་མོ་ཧ་ཅང་ཉམ་ང་བར་གྱུར་སོང་། མགོ་བོ་དུད་ནས་མིག་གིས་ལྟ་མི་ཕོད་པར།
ཁོ…ཁོས་འཕྱི་བ་བསད་པ་ཡིན། འཕྱི་ཤ་བསྲེགས་ནས་བཟའ་མི་ཚོའི་ལྟོགས་སྐོམ་
སེལ་ཐབས་བྱས་པ་ཡིན། ཁྱི་གུར་ཡང་འཕྱི་ཤ་བྱིན་ནས་གསོས་པ་ཡིན”ཞེས་གནས་ཚུལ་
ཇི་མ་ཇི་བཞིན་དུ་བཤད་དགོས་བྱུང་། །
ལས་བྱེད་ཚན་ཁག་གི་མི་སྣ་དག་གིས་མོའི་སྐད་ཆ་ཐོས་མ་ཐག་ཏུ་ལག་སྣེར་སོན་
ལ་ཉེ་བའི་རིན་པོ་ཆེ་ཞིག་དེ་མ་ཐག་ཏུ་ལུ་བ་ལྟར་ཡལ་བར་གྱུར་བས་རེ་ཆད་དུ་གྱུར་
སོང་། ཡིན་ནའང་འདི་ནི་གསར་བརྗེའི་གནད་དོན་ཞིག་ཡིན་པའི་ཆ་ནས། དེས་ན་ཁྱོད་
ལ་སྐྱོན་ཆ་མི་འདུག་ཅེས་གང་བྱུང་དུ་གློད་ན་ག་ལ་ཆོག ཁོ་ཚོས་རང་རང་སར་འདང་
ཞིག་བརྒྱབ་རྗེས། ལས་བྱེད་ཚན་ཆུང་གི་མགོ་གཙོས་དེ་མ་ཐག་ཏུ་གནད་དོན་ཧ་ཅང་
ཚབས་ཆེན་ཞིག་རྙེད་པར་གྱུར་བ་བཞིན་སྐད་ཆེན་པོ་དང་བཅས“ཁྱོད་ཀྱིས་འཕྱི་བ་
བསད་པ་དེ་སྐྱོན་ཆ་མ་རེད་དམ། སྐྱོན་ཆ་ཧ་ཅང་ཆེན་པོ་རེད། འདི་ནི་འབྱོར་མེད་གྲལ་
རིམ་གྱི་གསར་བརྗེར་ཡིད་མ་ཚིམ་པའི་མངོན་རྟགས་རེད། འདི་ནི་མི་དམངས་སྲིད་
གཞུང་གི་བླ་བཙགས་པའི་བྱ་སྤྱོད་རེད། འདི་ནི་ཁོ་ཚོའི་བསམ་བློའི་ཐོག་གི་གནད་དོན་
རེད། ལངས་ཕྱོགས་མི་གསལ་བའི་གནད་དོན་རེད། དེ་རིང་ནས་བཟུང་ཁྱོད་ཚང་གིས་
མ་ཁྱུ་ཐོན་སྐྱེད་རུ་ཁག་ལ་སྤྲད་དེ། སྟོན་སའི་རྩྭ་སྲུང་བྱེད་དུ་སོང་ནས་གནད་དོན་ལ་ངོས་
ཟིན་འབྱུང་དུ་གཞུག་དགོས”ཟེར།
དེ་བས་མེས་པོས་ཐོན་སྐྱེད་རུ་ཁག་གི་གཡག་ཅིག་གཡར་ནས་སྦྲེའུ་ཆུང་དང་ཉལ་
185



གཡུ་དྲུག་དཀར་དཔེ་ཚོགས།
གོས་བྲོ་ཁུག་དག་བཀལ་བ་དང༌། ཁྱི་གུ་ཁྲ་བོ་རྗེས་སུ་ཁྲིད་དེ་བཟའ་ཚོ་གང་བོ་རི་ཁའི་
རྩྭ་སྲུང་དག་ཡོད་པའི་གྲས་སུ་སོང་། དེ་དུས་རྩྭ་སྲུང་བྱེད་པ་ནི་གྲལ་རིམ་ཅུང་མི་བཟང་
བའི་མི་འགའ་ལ་བསྒྱུར་བཀོད་བྱེད་ཡུལ་ཡིན་ཅིང་། ཁོ་ཚོས་ཡུལ་ནས་བྲོ་ཟས་ཁྱེར་ཏེ་
སྟོན་སའི་རི་སྒང་ཐོག་ཏུ་སྤྲེའུ་ཆུང་ཕུབ་ནས་དབྱར་རུ་སྟོན་ལ་མ་སྤྱར་བར་དུ་དེ་གར་སྡོད་
དགོས་ཀྱང༌། ཉིན་བཞིན་ས་སྟོང་ལ་ཀི་རེ་འདེབས་བཞིན་ཇ་འཐུང་ནས་སྡོད་པ་ལས་
ལས་ཀ་ཅི་ཡང་མེད་པ་ཡིན། །
ཏག་ཏག་སྐབས་དེ་དུས་སུ་མེས་མོར་གློ་བུར་བའི་ནད་ལྕི་མོ་ཞིག་བྱུང་སྟེ་ཚེ་ལས་
འདས་སོང་བས། ཤུལ་དུ་ཕ་བུ་གཉིས་ཀ་ལུས་ཤིང་ཁྱིམ་ནང་གི་འཚོ་བར་ཡང་དཀའ་ངལ་
ཆེན་པོ་བྱུང་། སྐབས་དེར་ཨ་ཕའང་ལོ་བཅོ་བརྒྱད་ལ་སོན་ཡོད་པས། མེས་པོས་ནི་ཁྱིམ་
ནང་དུ་བུད་མེད་ཅིག་མེད་ན་མི་རུང་བ་རྟོགས་ཏེ་ད་ལྟའི་ཨ་མ་ཨ་ཕའི་ཆུང་མར་བླངས་
བ་ཡིན་ཟེར་ལ། བསྟུད་མར་ངེད་མིང་སྲིང་བཞི་བོ་འཕྲོ་རིམ་འཕྲོར་སྐྱེས་པ་དེས། ཁྱིམ་
ནང་གི་འཚོ་བར་དཀའ་ཁག་ཅུང་ཆེ་ཡང་བཟའ་མི་ཇེ་མང་དུ་གྱུར་བས་ཡིད་སེམས་ཧ་
ཅང་སྐྱིད་པོ་བྱུང་སྐད། །
'ཕྱི་དུས་ཀྱི་འགུལ་སྐྱོད་མང་པོའི་ཁྲོད་དུའང་འཚེ་བ་ཐབས་རྡུགས་ཡིན་ཡང་།
གང་ལྟར་སྒོ་ཁར་ཁྱི་ཞིག་ཡོད་པས་དགོང་མོ་གཉིད་བདེ་བར་འདུག་
མེས་པོས་ནམ་རྒྱུན་སྔོན་དུས་ཀྱི་ལོ་ཟླ་ལ་ཕྱིར་དྲན་བྱེད་བཞིན་པའི་ཚེ། སྐད་ཆ་
འདི་ནམ་རྒྱུན་མ་ཎི་འདོན་འདོན་བྱས་འོང་། །
སྡེར་དཀར།
ང་ཀུང་ཧྲེའི་སློབ་གྲྭ་ནས་མཐར་ཕྱིན་ནས་རྫོང་མི་རིགས་སློབ་འབྲིང་དུ་འགྲོ་བའི་ལོ་
186



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
དེར། དོམ་བུ་ཡང་ནར་སོན་ཏེ་ཁྱི་ཆེན་ཞིག་ཏུ་གྱུར་ཡོད་པས། ངེད་གཉིས་བར་གྱི་སྔོན་
ཆད་ཀྱི་འཁོན་སེམས་ཡོངས་རྫོགས་ཀྱང་དུས་ཚོད་ཀྱི་ཆུ་རྒྱུན་དང་བསྡོངས་ཏེ་སྔར་ནས་
བརྗེད་པར་གྱུར་ཟིན། འོན་ཀྱང་མེས་པོས་ནི་སྔར་བཞིན་ང་ལ་མཐོང་ཆུང་བྱེད་ཀྱིན་
འདུག །
རྫོང་མི་རིགས་སློབ་འབྲིང་དུ་འགྲོ་བར་ལམ་ཐག་གི་ཆ་ནས། དེ་སྔའི་ཀུང་ཧྲེའི་
བཅའ་སྡོད་སློབ་གྲྭར་འགྲོ་བ་ལས་ཀྱང་ལྡབ་གཅིག་གིས་རིང་བ་ཡོད་ཀྱང་། ང་ལམ་ལ་
ཆས་དུས་སུ་དེ་སྔ་ལྟར་ཁོས་དངོས་སུ་སྐྱེལ་མ་བྱུང་བའི་ཁར། ད་དུང་ཨ་ཕས་སྐྱེལ་བར་
ཡང་བསམ་འཆར་བཤད་བྱུང་། གལ་ཏེ་སྐབས་དེར་ཁོས་ང་སློབ་གྲྭར་འགྲོ་བའི་ཐད་སྐད་
ཆ་ཅི་ཡང་མ་བཤད་པ་ཡིན་ན། ངའང་དགའ་དགའི་ངང་སློབ་གྲྭར་སོང་ཆོག་པ་ཡིན་
པས། ངེད་གཉིས་ཀྱི་བར་དུ་མི་འདོད་པའི་ན་སེམས་ཅི་ཡང་འབྱུང་མི་སྲིད། འོན་ཀྱང་
ཁོས་བཤད་མི་དགོས་པའི་དུས་སུ་ཏག་ཏག་ཁ་གྲགས་བྱུང་བ་རེད། ཁོས་ཨ་ཕར་བལྟས་
ཏེད་ནི་དོམ་བུ་ཡང་མི་ཆུང་བར་འདུག་པས་ད་ཐེངས་གཅིག་པུར་སྐྱོལ་དང་ཆོག་པ་རེད།
རྫོང་ཐོག་ཀྱང་དེ་འདྲའི་ཐག་རིང་བོ་མ་ཡིན་པས་རྐང་ཐང་ལ་སོང་ཆོག སྤྱི་ཚོགས་རྙིང་
བ་ཡིན་ན་ཁྱོད་ལ་ཞོན་རྒྱུའི་རྟ་ཞིག་གང་ན་ཡོད”ཟེར། །
ཁོའི་སྐད་ཆ་དེ་ནི་ངོ་མ་ངའི་བློ་ཡུལ་ལས་འདས་པ་ཞིག་སྟེ། འདང་ཇི་ལྟར་བརྒྱབ་
ཀྱང་ཧ་ཅང་བློས་དཔོག་དཀའ་བ་ཞིག་རེད། རྫོང་ཐོག་ནི་དེ་འདྲ་རིང་བོ་མ་ཡིན་པར་
རྐང་ཐང་དུ་སོང་ཆོག་པ་ཡིན་ན། དེ་སྔ་ཀུང་ཧྲེར་འགྲོ་རྒྱུ་དེ་ལས་ཀྱང་ཧ་ཅང་ཉེ་བོ་ཡོད་
མོད། ཁོས་ང་རྟའི་འཕོངས་ལ་བསྐྱོན་ནས་བསྐྱལ་བ་མིན་ནམ། ད་དུང་ང་སློབ་གྲྭར་འགྲོ་
བ་དེ་སྤྱི་ཚོགས་རྙིང་བ་དང་འབྲེལ་བ་ཅི་ཞིག་ཡོད་དམ། སྤྱི་ཚོགས་རྙིང་བར་དབུལ་བོ་
དག་ལ་རྟ་ཞོན་རྒྱུ་མེད་ཀྱང་། ད་ལྟ་ཁྱིམ་ནང་དུ་ཞོན་རྟ་དངོས་སུ་ཡོད་པ་འདི་མིན་ནམ།
ཁོའི་སྐད་ཆའི་ནང་དོན་གྱིས་ངའི་མགོ་ཉོག་པར་བྱས་ཀྱང་། ཁོས་དེ་ལྟར་བཤད་དོན་ནི་
187



གཡུ་དྲུག་དཀར་དཔེ་ཚོགས།
ང་རྟ་ལ་ཞོན་ནས་སློབ་གྲྭར་བསྐྱལ་བར་མ་འཐད་པའི་རྣམ་འགྱུར་ཡིན་པ་ཅི་ལ་མི་རྟོགས།
དེ་བས་ངའི་སེམས་ལ། ཁོའི་སེམས་ནས་ང་ཁྱི་ཞིག་གཞན་དུ་བུད་སོང་བའི་འདང་རྩིས་
ཀྱང་མི་འདུག་སྙམ་ནས་ཧ་ཅང་མི་དགའ་བར་གྱུར་སོང་། །
ངས་ཀྱང་དེ་མུར་ཧ་ཅང་མི་འདོད་པའི་རྣམ་འགྱུར་བསྟན་ཏེ”ངའི་དོན་དག་ལ་ཁྱོད་
ཀྱིས་ཁ་ཡ་བྱེད་མི་དགོས། ཁྱོད་ཀྱིས་མུ་མཐུད་དུ་ཁྱི་གསོས་ལ་སྡོད་དང་དེས་ཆོག་པ་རེད”
ཅེས་བཤད། །
བསམ་ཡུལ་ལས་འདས་པ་ཞིག་ལ། ཁོས་ངའི་སྐད་ཆ་དེ་ཐོས་མུར་སྐད་ཆེན་པོས་
བགད་བྱུང་། ”པར་བལྟས་ན་དོམ་བུ་དངོས་གནས་ཁྲོས་བྱུང་བ་འདྲ། འོན་ཀྱང་ཁྱོད་མ་
འཐད་རུང་ངས་ད་དུང་ཁྱི་གསོ་རྒྱུ་ཡིན་པས་ཁྱོད་ལ་ཐབས་བཀོད་ཡོད་དམ། ཁྱོད་ནི་བླ་མ་
དང་དཔོན་པོ་མིན་པས། རྟར་ཞོན་ནས་ཕར་སྐྱེལ་ཚུར་ལེན་བྱེད་དགོས་པ་མ་རེད་”ཟེར།
ཁོ་བགད་བྱུང་བ་དེས་ང་སྔར་ལས་ཀྱང་ཚིག་པ་ཟོས་བྱུང་། ངས་ཚིག་ཐག་ཆོད་པའི་
ངང”ད་ནས་བཟུང་ང་རྟ་ལ་ཞོན་ནས་སློབ་གྲྭར་བསྐྱལ་མི་དགོས། སློབ་གྲྭ་གྲོལ་དུས་ལེན་
དུ་ཡང་ཡོང་མི་དགོས། ང་རང་ཉིད་ལ་རྐང་བ་ཡོད་པས། གཞན་གྱི་ལྷམ་ལ་རེ་དགོས་དོན་
ཅི་ཡོད”ཅེས་བཤད།
དེ་ནས་བཟུང་ངས་ཀྱང་རང་ཉིད་ཀྱི་ཕོ་ཚོད་ཤོར་དུ་མ་བཅུག་པར་ཕར་སློབ་གྲྭར་
འགྲོ་དུས་སུ། ཨ་ཕས་རྟ་ལ་སྒ་བསྟད་ནས་ང་རང་བསྐྱལ་གྲབས་བྱས་ཀྱང་དང་ལེན་མ་
བྱས་པར་རྐང་ཐང་ལ་རྫོང་མཁར་དུ་ཕྱིན་པ་ཡིན་ལ། སློབ་གྲྭ་གྲོལ་ཁར་ཡུལ་ནས་སྐད་
བཏང་སྟེ་སློབ་གྲྭར་ནམ་ཞིག་ལ་གནང་བ་སྟེར་རྒྱུ་ཡིན་ཚུལ་འདྲི་དུས་ཀྱང་། ཁོ་ཚོ་རྟར་
ཞོན་ནས་ལེན་དུ་ཡོང་དོགས་ཀྱིས་ཆེད་དུ་དུས་ཚོད་ཕྱི་བསྣུར་བྱས་ཏེ་ལན་བཏབ་ཅིང་།
རང་ཉིད་སྔོན་དུ་རྐང་ཐང་ལ་ཡུལ་དུ་ཐོན་པར་བྱས་པ་ཡིན། ཕ་ཡུལ་ནས་རྫོང་མཁར་
བར་གྱི་སྤྱི་ལེ་བཞི་བཅུ་ལྷག་གི་ལམ་ཐག་ལ། རྐང་ཐང་དུ་ཕར་སློབ་གྲྭར་འགྲོ་བ་དང༌།
188



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས་
རྐང་ཐང་དུ་ཚུར་རང་ཡུལ་དུ་ཡོང་རྒྱུ་ནི་ཧ་ཅང་དཀའ་མོ་ཞིག་ཡིན་ནའང་། ཚིག་ཁ་ནས་
ཤོར་ཟིན་པས་ད་ནི་འགྱུར་བ་བྱུང་ན་ངོ་ཚ་མིན་ནམ། དེ་བས་བསྲན་ཚུགས་ཏེ་བསྟུད་
མར་ཐེངས་འགར་ཕྱིན་པ་ན། ཐེངས་རེ་ལས་ཐེངས་རེར་ལམ་ཐག་ཇེ་ཉེར་གྱུར་བ་ལྟ་
བུའི་སྣང་བ་བྱུང་བར་མ་ཟད། རིམ་བཞིན་དུ་ལམ་ལ་འགྲོ་བར་ཐང་ཆད་ཀྱི་སྣང་བ་ཅི་
ཡང་མེད་པར་གྱུར། །
ཡིན་ན་ཡང་སྟོན་མགོ་བཀུག་མ་ཐག་པའི་དུས་དེར། སྡེར་དཀར་ལ་གློ་བུར་བའི་
ནད་ཅིག་བྱུང་སྟེ་ཤི་བར་གྱུར་བས། མེས་པོའི་སེམས་ཧ་ཅང་སྡུག་པར་གྱུར་སོང་། ཁོས་
ཤུགས་རིང་དང་བཅས་“ཁྱི་ཡི་ཚེ་ཚད་ནི་ལོ་བཅུ་གཉིས་ཡིན་མོད། སྡེར་དཀར་ད་དུང་ལོ་
བརྒྱད་ཡིན་པས་ཧ་ཅང་ཆུང་བ་རེད”ཟེར།
ཁོས་ད་དུང་ཁྱི་དག་ལོ་དུ་ཡིན་པ་ཡང་བརྗེད་མི་འདུག་པས། ཁྱིམ་མི་ཡོངས་རྫོགས་
ཧ་ལས་པར་གྱུར་སོང་།
མེས་པོས་དངན་པ་ཞིག་འཐེན་ནས་བཤད་རྒྱུར ''སྡེར་དཀར་གསོས་པའི་ལོ་དེར་རྡུང་
རྡེག་བྱེད་དགོས་པ་གཅིག་དང་ངོ་རྒོལ་བྱེད་དགོས་པ་གསུམ་གྱི་ལས་འགུལ་མགོ་བརྩམས་
པ་རེད། ལོ་དེ་ངས་ད་དུང་ཡང་བརྗེད་ཀྱིན་མི་འདུག”ཟེར།
ངས་ཁོའི་སྐད་ཆ་དེ་དག་གི་ནང་དོན་ཅི་ཡང་མི་གོ་བས“ངོ་རྒོལ་བྱེད་དགོས་པ་
གསུམ་ཟེར་བ་ཅི་རེད”ཅེས་དྲིས།
“དེ་ནི་ཁྱོད་ཀྱིས་ཤེས་རྒྱུ་མ་རེད། སྐབས་དེའི་ལས་འགུལ་ཞིག་རེད།”མེས་པོ་ནི་
དངོས་གནས་སྐབས་དེའི་ལོ་རྒྱུས་ཀྱི་དོན་དག་རེ་རེར་གསལ་ཆ་ཧ་ཅང་ཆེ་བར་འདུག་སྟེ།
ཐ་ན་དོན་ཕྲ་མོ་ཙམ་ཡང་ཁོ་ལ་ཁ་གསལ་ངོ་གསལ་གྱིས་བཤད་རྒྱུ་འདུག ཁོས་བཤད་
རྒྱུར། ངོ་རྒོལ་བྱེད་དགོས་པ་གསུམ་ཟེར་བ་ནི་ཧམ་ཟོས་རྐུས་འཁྱེར་ལ་ངོ་རྒོལ་དང་།
སྐབས་འཚོལ་ཚོང་ལོག་ལ་ངོ་རྒོལ། དོན་མེད་ཆུད་ཟོས་ལ་ངོ་རྒོལ་བྱེད་དགོས་ཟེར་བ་རེད།
189



གཡུ་དྲུག་དཀར་དཔེ་ཚོགས།
ལོ་དེར་ཐོན་སྐྱེད་རུ་ཁག་གི་མཛོད་ཁང་སྲུང་བར་ཁྱི་མོ་ཞིག་ཡོད་པ་དེས་ཁྱི་ཕྲུག་བཙས་
པས། ངས་ལྐོག་ཏུ་ཁྱི་ཕྲུག་དག་གི་ནང་ནས་སྡེར་དཀར་ཡུལ་དུ་ཁྱེར་ཡོང་ནས་གསོས་པ་
ཡིན། འོན་ཀྱང་རྗེས་ནས་མི་འགའ་ཞིག་གིས་ངས་སྡེར་དཀར་གསོས་པ་དེ་ཧམ་ཟོས་རྐུས་
འཁྱེར་བྱས་པ་རེད་ཟེར་ནས། ལས་བྱེད་ཚན་ཆུང་ལ་གཏུག་བཤེར་བྱས་པས་ཉིན་འགའ་
ལ་དགག་རྒྱག་ཚོགས་ཆེན་འཚོགས་པ་རེད། ཚོགས་ཆེན་གྱི་སྟེང་དུ་མི་འགའ་རེས་ངའི་
མིང་ལ་ཁྱི་རྐུན་ཞེས་པའི་རྐུན་མིང་ཡང་བཏགས་སོང”ཟེར།
ངས་དོན་དེ་དག་གི་ཧ་མི་གོ་བས་འོ་ན་ཁྱོད་ཀྱིས་སྡེར་དཀར་ཕྱིར་ཁོ་ཚོར་བྱིན་ན་མི་
ཆོག་གམ”ཞེས་དྲིས། །
མེས་པོས་དངན་པ་ཞིག་འཐེན་ནས“ཁོ་ཚོས་དགག་རྒྱག་བྱས་པས་ངས་ཀྱང་ཁྱི་ཕྲུག་
ཕྱིར་ཁོ་ཚོར་བྱིན་པ་ཡིན། ཡིན་ན་ཡང་ཁྱི་ཟེར་བ་ནི་འདི་འདྲ་ཞིག་རེད། རང་ཡུལ་གང་
ཡིན་པ་ངོས་ཟིན་པ་ནས་བཟུང་། ས་གང་དུ་སོང་ཡང་ཕྱིར་རང་ཡུལ་བཙལ་ནས་ཐོན་ཡོང་
བ་རེད། བསྟུད་མར་ཐེངས་གསུམ་ལ་ཁོ་ཚོའི་སར་བསྐྱལ་ཡང་སྔར་བཞིན་ཕྱིར་རང་ཡུལ་
དུ་ཐོན་བྱུང་།” མེས་པོས་ཧ་ཅང་རྒྱང་རིང་བའི་དོན་ཞིག་ལ་བསྐྱར་དྲན་བྱེད་པ་བཞིན་དུ།
ཅུང་ཙམ་ལ་བསམ་བློ་ཞིག་བཏང་ནས་བསྡད་རྗེས་སྐྱོ་ཤས་ཆེན་པོའི་ངང་མཇུག་མཐར་
སྡེར་དཀར་ཁོ་ཚོའི་སར་བསྐྱལ་རྗེས། ཁོས་སླར་ཡང་བཙལ་མི་ཡོང་བའི་ཆེད་དུ་རུ་བ་
སྤར་ནས་དཔྱིད་ཀའི་རྩྭ་རའི་ནང་དུ་བབས་པ་ཡིན། ཟླ་ཕྱེད་ཙམ་འགོར་རྗེས་ང་སླར་ཡང་
དགུན་སར་འགྲོ་དུས། ཁོ་མཚེར་ཤུལ་དུ་ཡོང་ནས་ཉལ་འདུག་ལ། ངའི་སྐད་ཐོས་མ་
ཐག་ངོས་ཟིན་ཞིང་། དེ་མ་ཐག་ཏུ་ཡར་ལངས་ནས་ངའི་ཕྱོགས་སུ་བརྒྱུགས་ནས་ཐོན་བྱུང་།
ངོ་མ་བྱིས་པ་ཞིག་དང་འདྲ། ངའི་གན་དུ་ཡོང་སྟེ་ཁོ་ཀེག་གིས་ལངས་ནས་པང་དུ་འཁྱུད་
བྱུང་ལ། ཁོའི་མིག་ཟུང་ལས་ཧ་ཅང་དགའ་བའམ་སྐྱོ་བའི་མིག་ཆུ་ཞིག་བཞུར་བྱུང་བས།
ངའི་སེམས་ནས་ཀྱང་ཧ་ཅང་མི་བཟོད་པའི་ན་ཟུག་ཅིག་སྐྱེས་བྱུང་། དེ་རྗེས་ཁོ་ཚོ་ཡང་
19O



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས་
ཐབས་ཟད་དེ་བསྐྱུར་དགོས་བྱུང་བས། འུ་ཚང་གི་སྒོ་ཁྱིར་གྱུར་བ་རེད”ཟེར།
མེས་པོས་དེ་ལྟར་བཤད་པའི་ཚེ་ངའི་སེམས་ལ་ཡང་སྐབས་དེའི་གནས་ཚུལ་རབ་
རིབ་ཙམ་ཞིག་འཆར་རྒྱུ་འདུག་པ་འདྲ། ལོ་དེར་ངེད་ཚང་གི་ལག་ཏུ་སླར་ཡང་ཐོན་སྐྱེད་
རུ་ཁག་གི་མ་ཁྱུ་འཚོ་རྒྱུ་བཞག་པ་ཡིན་པས་ཨ་ཕ་ནི་ལུག་རྫི་ཡིན་ལ། ཨ་ཅེ་ནི་ཁ་བཞོ་སྟེ་
བཞོན་མ་དག་གི་རྫི་བོར་འགྲོ་ཐུབ་ཀྱིན་ཡོད། དེ་དུས་སྲིང་མོ་ནི་ཧ་ཅང་ཆུང་ཞིང་ཕུ་བོ་ནི་
ཁོ་མོར་བདག་སྐྱོང་བྱེད་མཁན་ཡིན་པས། ང་ལ་འགན་ཁུར་ཅི་ཡང་མེད་པའི་སྐབས་ཡིན།
ངས་ནི་མེས་པོར་ཚོགས་ཆེན་གྱི་སྟེང་དུ་དགག་རྒྱག་བྱས་པའི་གནས་ཚུལ་མི་ཤེས་མོད།
ཐེངས་ཤིག་ཁོས་སྡེར་དཀར་ཁྱེར་ཡོང་སྟེ་དཀར་ཡོལ་ཞིག་གི་ནང་དུ་ལྟོ་བླུད་པ་ན། ཕུ་བོ་
ཧ་ཅང་དགའ་སྟེ་ཁྱི་གུ་འདི་ངའི་ཡིན་ཞེས་བདག་པོ་བརྒྱབ་པས། སྲིང་མོས་ཀྱང་ང་ལ་
དགོས་ཟེར་ནས་ངུས་བྱུང་བ་ཡིད་ངོར་དྲན་རྒྱུ་འདུག སྡེར་དཀར་ནར་སོན་པའི་བརྒྱུད་
རིམ་དང་སྲིང་མོ་ནར་སོན་པའི་བརྒྱུད་རིམ་ནི་ཧ་ཅང་འདྲ་མཚུངས་ཡིན་ཞེས་བཤད་
ཆོག་སྟེ། མེས་པོས་ཀྱང་ང་ཚོ་མིང་སྲིང་བཞི་བོའི་ཁྲོད་ནས་སྲིང་མོ་ལ་ཧ་ཅང་གཅེས་
ཀྱིན་ཡོད་ཅིང་། དེ་ནི་སྲིང་མོ་ནི་ང་ཚོའི་ཁྲོད་ཀྱི་ལོ་ན་ཆེས་ཆུང་བ་དེ་ཡིན་པས་ཀྱང་རེད་
སྙམ། ངོ་མ་བཤད་ན། སྐབས་དེའི ཁོའི་སེམས་ནང་གི་གཅེས་ཕྲུག་གཞན་གཅིག་ནི་སྡེར་
དཀར་ཡིན་ཞེས་བཤད་ཀྱང་ཆོག
ཆར་རླུང་འཚུབ་པའི་དབྱར་ཁའི་མཚན་མོ་ཞིག་ལ། རི་མགོའི་སྤྱང་ཀི་དག་སྡེ་
འདབས་སུ་ཐོན་ཏེ་ལྷས་ཀྱི་ལུག་ཁྱུ་འདེད་རྩིས་བྱས་པས། མཚན་མོ་དེར་སྡེར་དཀར་གྱིས་
ཞག་གང་བོར་ཕྱི་རོལ་ཏུ་ཟུག་སྐད་འདོན་བཞིན་པར་རྒྱུག་ཚུར་རྒྱུག་བྱས་ཏེ་མཚམས་
བཞག་མ་བྱུང་ལ། ཕྱི་ཉིན་ནམ་ལངས་དུས་སུ་ཁྱིམ་ཚང་གཞན་འགའ་ཡི་ལུག་ཁྱུ་སྤྱང་
ཀིས་དེད་དེ་ལམ་བར་ཀུན་ཏུ་བསད་རྨས་བྱས་པའི་ཐེད་ཀྱིས་གང་འདུག་ཟེར་དུས་ཀྱང་།
ངེད་ཚང་གི་ལུག་ཁྱུ་ལྷས་སུ་འཚམས་པོར་འདུག་པས། མེས་པོ་ཧ་ཅང་ཡིད་འགུལ་ཐེབས་
191



གཡུ་དྲུག་དཀར་དཔེ་ཚོགས་
པའི་ངང་འདི་ནི་སྡེར་དཀར་ལྷས་ཁྱི་བཟང་བས་མ་ཡིན་ནམ”ཞེས་བཤད་སོང་།
ངས་མེས་པོར།“འོ་ན་སྤྱང་ཀིས་ལུག་གཅིག་བསད་ནས་ཟོས་པས་ཆོག་ཀྱང་། ལུག་དེ་
འདྲ་མང་བོ་གསོད་དོན་ཅི་རེད་”ཅེས་དྲིས།
མེས་པོས་ང་ལ་སྐྲག་འཕུད་པའི་ཉམས་ཤིག་དོད་དེ“ཁྱོད་ཀྱིས་ཤེས་ནི་མ་རེད། སྤྱང་
ཀིས་ནི་ཁོས་ལུག་གཅིག་ཟ་བ་ལས་ལུག་བརྒྱ་བསད་ན་བཟང་ཟེར་བ་རེད། ཁྱོད་ཚོ་ཨེ་
སྐྲག་གི”ཟེར། །
ངས་ནི་སྤྱང་ཀི་དེ་འདྲའི་བསམ་གནག་ཅིག་ཡིན་དོན་ཅི་ཡིན་ནམ་སྙམ་པ་ལས་མུ་
མཐུད་དུ་ཁོར་སྐད་ཆ་འདྲི་འདོད་མ་བྱུང༌།
ཉིན་དེར་སུས་ཀྱང་མ་ཚོར་བ་ཞིག་ལ། སྡེར་དཀར་ནི་ཕ་རོལ་ཀྱི་དུས་རྒྱུན་ཁོ་
འདོགས་པའི་ས་དེར་ཉལ་ནས་སྡོད་པ་ལས་འགུལ་སྐྱོད་ཅི་ཡང་བྱེད་ཀྱིན་མི་འདུག་
པས། ངས་ནི་ཁོ་མདང་དགོང་ཞག་གང་བོར་བརྒྱུགས་པས་ཐང་ཆད་པ་ཡིན་རྒྱུ་རེད་སྙམ།
ཡིན་ན་ཡང་ཉིན་གུང་ཨ་མ་ཁྱི་ལྟོ་ལྡུད་དུ་འགྲོ་དུས་དེ་གར་འགྲེང་སྟེ་ཅི་ཞིག་བཤད་ཀྱིན་
འདུག་པས། དེ་མ་ཐག་མེས་པོ་དང་ཨ་ཅེ་ཡང་སྡེར་དཀར་གྱི་གན་དུ་བརྒྱུགས་སོང་། ང་
ཚེ་འགྲོ་དུས་སྡེར་དཀར་ནི་སྔར་མལ་དུ་ཉལ་ནས་འདར་སིག་སིག་ངང་ལངས་མི་འདོད་
པ་ལྟར་འདུག་ལ། ཁོའི་ངོ་གདོང་དང་ལག་པ། མཆན་ཁུང་དག་ཏུ་རྨས་སྐྱོན་བྱུང་སྟེ་
གང་ས་གང་ཁྲག་རྗེས་མང་པོ་འདུག ཁོས་ནི་ཅི་ནུས་སྒོས་མཆུ་ཡིས་སྙོག་ཚད་ཀྱི་རྨ་ཁ་
དག་ལ་ལྕེ་བསྣར་གྱིས་ལྡག་གིན་འདུག པས། ངས་ཀྱང་དེ་མ་ཐག་ཏུ་དེ་ནི་མདང་དགོང་
ཁོས་སྤྱང་ཀི་དང་འཛིང་རེས་བྱས་ནས་རྨས་པ་ཤེས་ཏེ། སེམས་གཏིང་ནས་ཁོ་ལ་གདུང་
སེམས་བཅངས་དགོས་བྱུང་བར་མ་ཟད། ཁོའི་བྱས་རྗེས་ལ་བཀའ་དྲིན་ཞུས་པ་དང་ཁོའི་
སྙིང་སྟོབས་ལ་མོས་གུས་ཀྱང་བྱེད་དགོས་བྱུང་།
མེས་པོ་ནི་སྔར་བས་ཀྱང་སྡེར་དཀར་ལ་འདང་རྩིས་ཆེ་བར་གྱུར་སོང་། ཐ་ན་དེ་སྔ་
192



སྟག་འབུམ་རྒྱལ་གྱི་སྲུང་འབྲིང་ཕྱོགས་བསྒྲིགས།
EI |
Iff
ང་ལ་ཆམ་ནད་བྱུང་སྟེ་མལ་སའི་ནང་དུ་ཉལ་ཡོད་དུས་ཀྱང་ཁོས་ཅི་མི་སྙམ་པའི་ངང་
སྨན་ཞིག་འཐུང་སྟེ་ཕར་རྒྱུག་ཚུར་རྒྱུག་བྱོས་དང་དྲག་འགྲོ་ངེས་རེད། ཕོ་ལུས་ཤིག་ཡིན་
པས་ཆམ་པ་ཞིག་གི་སྣའང་མི་ཐེག་པར་ཤི་བ་མ་རེད་དམ་ཟེར་མོད། ཡིན་ན་ཡང་ཐེངས་
འདིར་ཁོས་སྡེར་དཀར་སྦྲ་སྒོར་ཁྲིད་ཡོང་སྟེ། བསྟུད་མར་ཉིན་ལྔ་དྲུག་ཙམ་ལ་ཁོའི་ལུས་
ཀྱི་རྨ་ཁ་དག་ལ་སྨན་བཅོས་བྱས་པ་དང་། ཁྱིམ་ཚང་གཞན་ནས་སྤྱང་ཀིས་བསད་པའི་
ལུག་གི་ཤ་རྫུད་དག་ཁྱེར་ཡོང་སྟེ་སྟེར་བ་དང་། ཆར་བ་འབབ་པའི་དུས་སུ་རས་གུར་གྱི་
ནང་དུ་བཏགས་ཏེ་རྨ་ཁར་བརླན་ཕོག་ཏུ་མ་བཅུག་པ་བཅས་བྱས་པས། ཅུང་མ་འགོར་
བར་སྡེར་དཀར་གྱི་ལུས་ཀྱི་རྨ་ཁ་དག་ཀྱང་སོས་པར་གྱུར་བར་མ་ཟད། ནར་སོན་པ་ཡང་
སྔར་བས་ཇེ་མགྱོགས་སུ་སོང་།
དེའི་རྗེས་སུ་སྡེར་དཀར་གྱིས་སླར་ཡང་མཚན་མོ་རུ་འདབས་ཉུལ་ནས་འགྲོ་བའི་
གསར་བུ་ཞིག་ལ་རྨུགས་ཏེ་རྨས་བྱུང་བས། ཕྱི་ཉིན་གསར་བུ་དེ་སྨན་ཁང་དུ་སྐྱེལ་
དགོས་བྱུང་ལ། དེ་རྗེས་ཁྱིམ་ཚང་དེས་ཀྱང་སྨན་རིན་སྒོར་ཉིས་བརྒྱ་དེ་ངེད་ཚང་ནས་
གཏོང་དགོས་ཟེར་བས། མེས་པོས་ཀྱང་དང་ལེན་བྱས་སོང་བ་རེད། ང་དང་ཐོག་ཧ་ཅང་
མི་དགའ་བར་གྱུར་བར་མ་ཟད། མེས་པོས་དོན་མེད་དུ་གཞན་ལ་སྒོར་མོ་དེ་འདྲ་མང་
བོ་བྱིན་པར་འཁོན་སེམས་ཤིག་ཀྱང་སྐྱེས་བྱུང་། ངའི་སེམས་ལ་མཚན་མོ་གཞན་གྱི་རུ་
འདབས་ཉུལ་བ་ནི་རྐུན་མའི་བྱ་སྤྱོད་ཅིག་རེད་སྙམ་པ་ཡིན། ཡིན་ན་ཡང་རྗེས་སུ་སྡེ་བའི་
གསར་བུ་དག་གི་ངག་ལས། དེ་སྔ་རྨས་པའི་གསར་བུ་དེ་ནི་ཨ་ཅེ་ཡི་བཟང་གྲོགས་ཡིན་
པས་མོར་འཕྲད་དུ་ཡོང་བ་ཡིན་ཚུལ་བཤད་དུས། ང་ཡང་ཧ་ཅང་ཁ་སྐྱེངས་པོ་བྱུང་ཞིང་།
དེ་སྔ་གསར་བུ་དེའི་སྟེང་ལ་ཁོང་ཁྲོ་ལངས་པར་འགྱོད་སེམས་སྐྱེས་པའི་ཞོར་དུ། ཕྱིར་
ལྡོག་གིས་སྡེར་དཀར་གྱི་ཐོག་ལ་ཁོང་ཁྲོ་ལངས་དགོས་བྱུང་སོང
ད་ཐེངས་ནི་སྡེར་དཀར་ལ་ནད་ཅི་ཞིག་བྱུང་བ་ཡིན་པ་ཡང་མི་ཤེས་ཏེ། ནད་རྟགས་
193



གཡུ་དྲུག་དཀར་དཔེ་ཚོགས།
ཤིག་ཡོད་པ་ནི་ཉིན་གང་བོར་ལྟོ་མི་འཐུང་བར་དཀྱེལ་རྒྱངས་བྱས་ཏེ་ཉལ་སྡོད་པ་དེ་རེད།
དེང་ཐོག་ཁོས་ཕོ་བའི་ནང་དུ་ཟས་ཅི་ཞིག་མ་འཇུ་བ་འདྲ་སྙམ་ནས། ཨ་ཕས་ཆུ་ཁོལ་གྱི་
ནང་དུ་ནོར་ལུག་གི་ཞུ་སྨན་བསྒྲུངས་སུ་བཅུག་ནས་སྡེར་དཀར་གྱི་ཁ་ནང་དུ་ལྡུག་ཏུ་
བཅུག་པ་དང་། དེས་ཀྱང་ནུས་པ་མ་ཐོན་པས་དུག་སེལ་གྱི་སྨན་ཁབ་རྒྱག་ཏུ་བཅུག་ཅིང་།
ཁོ་ཡང་དང་ཡང་དུ་སྡེར་དཀར་གྱི་གན་དུ་ཕྱིན་ནས་ཁོའི་མདུན་དུ་བཞག་པའི་ལྟོ་ཇེ་ཉུང་
ལ་སོང་ཡོད་མེད་དང༌། ཁོའི་རྣམ་རིག་ཇེ་གསལ་ལ་འགྲོ་བཞིན་ཡོད་མེད་ལ་བརྟག་པར་
བྱེད། མཇུག་མཐར་སྡེར་དཀར་གྱི་མིག་ཟུང་རིམ་བཞིན་ཟུམ་ནས་སླར་ཡང་འབྱེད་རྒྱུ་
མེད་པར་གྱུར་བས། ཁོས་ཧ་ཅང་ཕངས་སེམས་དང་བཅས་ཡུན་རིང་བོར་བེམ་རོའི་གན་
དུ་ཙོག་ནས་སྡོད་པ་དང་། མཇུག་མཐར་རང་ཉིད་གཅིག་པུས་བེམ་རོ་ཁུར་ཏེ་གོམ་པ་བརྒྱ་
ཕྲག་ཙམ་གྱི་ཕ་རོལ་ཏུ་ཡོད་པའི་གྲོག་མོའི་ནང་དུ་བསྐྱལ་བ་རེད།
སྡེར་དཀར་ཤི་བར་གྱུར་བ་དེས་མེས་པོའི་སེམས་ཁམས་ལ་ཡང་གློ་བུར་བའི་འགྱུར་
ལྡོག་བྱུང་སོང་། ཁོས་སྔ་གཞུག་ཀུན་ཏུ་ཁ་མི་གྲག་པར་ཅི་ཞིག་ལ་བསམ་བློ་གཏོང་བ་ལྟར་
སྡོད་ཅིང་། ཉིན་གཉིས་པར་ཉིན་གང་བོར་ཟས་མི་ཟ་བར་སྡོམ་པ་སྲུང་སྟེ་མ་ནི་འདོན་
བཞིན་བསྡད་བྱུང་། ལན་རེར་ངེད་མིང་སྲིང་ཚོས་མ་རབས་ཀྱི་བྱ་བ་ཞིག་བསྒྲུབས་པའམ།
ཨ་མ་དང་ཨ་ཕ་གཉིས་ཀྱིས་ལས་ཀ་ལས་པ་བློར་མ་བབས་ཚེ། དེ་མ་ཐག་ཏུ་ཁོང་ཁྲོ་ལངས་
ཏེ་ཧ་ཅང་མི་སྙན་པའི་ཚིག་གིས་སྡིགས་མོ་བྱས་ཡོང་། ཨ་ཅེ་དང་ཕུ་བོ་གཉིས་ཀས་ཚིག་
ལན་སློག་ཕོད་པ་ག་ལ་སྲིད། ཐ་ན་ཨ་ཕ་དང་ཨ་མ་གཉིས་ཀས་ཀྱང་ཁོ་ལ་གནས་ལུགས་
དང་རྒྱུ་མཚན་ཅི་ཡང་བརྗོད་མི་ཕོད་པར་དེ་མ་ཐག་ཏུ་མགོ་བོ་དུད་དེ་བསྡད་འགྲོ། ཁོང་
གཉིས་ནི་བུ་དང་མནའ་མ་སྲི་ཞུ་ཅན་ཡིན་པས། ད་ལྟ་མེས་པོ་ཁོ་ལོ་ན་བགྲེས་ཡོད་པ་
དང་ཁྱི་རྒན་ཤི་བའི་མྱ་ངན་མ་ཐེག་པ་ཡིན་པ་ཤེས་ནས་ཚིག་ལན་མ་བསློགས་པ་རེད།
འོན་ཀྱང་ང་ནི་ཁོ་ཚོ་དང་ག་ལ་འདྲ། ངའི་སེམས་ལ་ཁྱི་ཞིག་ཤི་བ་ཡིན་པ་ལས་མི་ཤི་བ་
194



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
མ་ཡིན་པས། ཁོས་ཚད་ལས་འདས་པའི་མྱ་ངན་དེ་འདྲ་བྱེད་དོན་ཅི་ཡོད་སྙམ་ལ། སྐབས་
རེར་ངའི་སེམས་ལ་ཁོ་ནི་དངོས་གནས་ཁྱི་ཞིག་གི་རྣམ་ཤེས་ཡིན་པ་ལྟ་བུའི་སྣང་བ་ཞིག་
ཀྱང་སྐྱེས་བྱུང་། །
ཐེངས་ཤིག་རྩོམ་ཡིག་སློབ་ཁྲིད་ཀྱི་སྐབས་སུ་དགེ་རྒན་གྱིས་སྒོ་སམ་སྟེང་དུ“བདག་
གི་སྤོ་བོ་”ཞེས་པའི་རྩོམ་ཡིག་ཁ་བྱང་ཞིག་བྲིས་རྗེས། སློབ་མ་ཚང་མར་བལྟས་ཏེ“ཁྱོད་
ཚོས་ཤོད་དང་། རང་རང་གི་སྤོ་བོའི་དགའ་ཕྱོགས་ཅི་ཡིན་པ་ཤེས་མཁན་ཨེ་ཡོད་”ཞེས་
དྲིས་བྱུང་།
ངས་སྤོབས་པ་ཆེ་རུ་བསྐྱེད་དེ་ཡར་ལངས་ནས“ངེད་ཚང་གི་སྤོ་བོ་ཁོ་ཁྱི་ལ་དགའ་བ་
རེད”ཅེས་ལན་བཏབ་མ་ཐག སློབ་གྲོགས་ཡོངས་རྫོགས་འུར་ཆིལ་ལེར་བགད་བྱུང་བས།
ང་ཡང་ཧ་ཅང་ཁ་སྐྱེངས་པོ་བྱུང་སྟེ་དཔྲལ་བ་ནས་རྡུལ་རླངས་རྒྱས་པར་གྱུར་སོང་།
དགེ་རྒན་ཡང་དང་ཐོག་དགོད་ཙམ་བྱས་པ་དང་། དེའི་མུར་ཅུང་ཙམ་ལ་བསམ་བློ་
ཞིག་བཏང་རྗེས”རེད། ལན་བཏབ་པ་ཧ་ཅང་འགྲིག་འདུག སྤྱིར་ཁྱི་ཡི་རིགས་ནི་ང་ཚོ་
འབྲོག་ཕྱོགས་ལ་མཚོན་ན། མེད་དུ་མི་རུང་བའི་འཚོ་བའི་གྲུབ་ཆ་གལ་ཆེན་ཞིག་ཏུ་གྱུར་
ཡོད་པ་རེད། རྒྱུ་མཚན་ཅི་རེད་ཟེར་ན། འབྲོག་ཕྱོགས་ས་ཁུལ་དུ་ཉིན་དཀར་གྱི་དུས་སུ་
རྫི་བོས་ཕྱུགས་ཟོག་འཚོ་སྐྱོང་བྱེད་ཀྱིན་ཡོད་པ་དང་། དགོང་མོའི་དུས་སུ་ཁྱི་ཡིས་ཕྱུགས་
ཟོག་སྲུང་སྐྱོབ་བྱེད་ཀྱིན་ཡོད་པས། ཁྱིམ་རེའི་སྒོ་ན་ཁྱི་རེ་ཡོད་ལ། ཁྱིམ་གྱི་མི་ཡི་འཕྲོ་
ནས་སྒོ་ཁའི་ཁྱི་ལ་གཅེས་པ་རེད། དེ་བས་ཁྱོད་ཕྱུགས་ཟོག་འཚོ་བའི་རྫི་བོ་བཟང་བོ་ཞིག་
ཡིན་ཚེ། དེ་བཞིན་དུ་རང་ཁྱིམ་གྱི་ཁྱི་ལ་ཧ་ཅང་དགའ་ངེས་རེད”ཅེས་བཤད་པ་དང་།
སླར་ཡང་སྒོ་སམ་སྟེང་གི་ཡིག་འབྲུ་བཞི་བོ་སྟོན་བཞིན་དུ་ཡིན་ན་ཡང་མི་ཚང་མའི་
དགའ་ཕྱོགས་གཅིག་འདྲ་མ་ཡིན་པར་སོ་སོ་ཡིན་པ་དང་། དགའ་ཕྱོགས་རེ་རེར་ཡང་
ཐུན་མོང་མ་ཡིན་པའི་རྒྱུ་རྐྱེན་ངེས་ཅན་རེ་ཡོད་པ་ཡིན་པས། སློབ་གྲོགས་ཚོས་རྒྱུ་རྐྱེན་
195



གཡུ་དྲུག་དཀར་དཔེ་ཚོགས།
ཅི་ཞིག་ཡིན་པའི་ཐད་ལ་དབྱེ་ཞིབ་ནན་མོ་བྱས་ཏེ་ཁ་བྱང་ལ《བདག་གི་སྤོ་བོ》ཞེས་པའི་
རྩོམ་ཡིག་ཅིག་ཕྲིས་ཤོག”ཅེས་གསུངས་བྱུང་།
དགེ་རྒན་གྱིས་དེ་ལྟར་བཤད་པས། ངའི་སེམས་ནས་ཀྱང་མེས་པོ་ཁོ་ཁྱི་གུ་གསོ་བར་
དགའ་དོན་ཡང་ཁོ་སྔོན་ཆད་ལུག་རྫི་བཟང་བོ་ཞིག་ཡིན་པའི་རྐྱེན་ཡིན་རྒྱུ་རེད་སྙམ་
བྱུང་། ཡིན་ནའང་ཁོས་ཁྱི་གཅིག་ཤི་བར་གྱུར་ཚེ་སླར་ཡང་ཁྱི་ཕྲུག་ཅིག་གསོས་ཆོག་པ་
ཡིན་པས། དེ་འདྲའི་མྱ་ངན་ཆེན་པོ་བྱེད་དགོས་དོན་མི་འདུག་ཨང་། དེ་དུས་ངས་རྩོམ་
ཡིག་ཅིག་བྲིས་པ་ནི་ད་དུང་ཡང་བརྗེད་རྒྱུ་མི་འདུག་སྟེ། ངས་དགེ་རྒན་གྱིས་བྱིན་པའི་
རྩོམ་ཡིག་གི་ལས་བྱའི་འབྲི་དེབ་སྟེང་།
སྤོ་བོ་ཁོ་ནི་ཁྱི་གུ་གསོ་བར་དགའ།།
ཚ་བོ་ང་ནི་སློབ་གྲྭ་འགྲིམ་པར་མོས།།
སྤོ་བོས་ཁྱི་རོར་འཐམས་ནས་ཤུགས་རིང་འབྱིན།།
ང་ཡིས་མ་འོངས་འཚོ་བར་རྒྱང་ལྟ་བྱེད།། ཞེས་བྲིས་པས། གཟའ་
མཇུག་ཏུ་རྩོམ་ཡིག་འབྲི་དེབ་ཕྱིར་སྟེར་དུས། ངའི་རྩོམ་ཡིག་གི་མཇུག་ཏུ་དགེ་རྒན་གྱིས་
སྨྱུ་གུ་དམར་བོས་དཔྱད་བརྗོད་ཀྱི་ཚུལ་དུ”རྩོམ་ཡིག་གི་རེ་བ་ནི་ཇི་བཞིན་བརྗོད་པའི་
རྩོམ་ཡིག་ལྟར་བྲི་རྒྱུ་དེ་ཡིན་པས། ཁྱོད་ཀྱིས་ཤོ་ལོ་ཀ་གཅིག་གིས་འགྲུབ་ཐབས་བྱས་ན་མི་
འགྲིག”ཅེས་བྲིས་འདུག
དམའ་འབྲིང་མཐར་ཕྱིན་རྗེས། ངས་མུ་མཐུད་དུ་ཁུལ་མི་རིགས་དགེ་ཐོན་སློབ་
གྲྭར་རྒྱུགས་བླངས་ཏེ་རྒྱུགས་འཕྲོད་སོང་། ཕ་མ་གཉིས་ཀྱི་འཆར་གཞི་ནི་ང་རྫོང་མཁར་
ནས་མཐར་ཕྱིན་རྗེས། ཕྱིར་རང་ཡུལ་དུ་ལོག་ནས་མནའ་མ་ཞིག་བླངས་ཤིང་ཨ་པའི་
ཚབ་བྱས་ཏེ་ལུག་འཚོ་རྒྱུ་དེ་རེད། ཁོ་ཚོས་དེ་ལྟར་བྱེད་པར་ཡང་གནས་ལུགས་ལོས་ཡོད་
དེ། སྐབས་དེར་ཨ་ཅེ་སྡེ་བའི་ནང་གི་ཁྱིམ་ཚང་ཞིག་ལ་གནས་ལ་བྱིན་ཟིན་པ་དང༌། མི་
196



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས་་
འགྱང་བར་ཕུ་བོར་ཡང་མནའ་མ་ཞིག་བླངས་ནས་ཁྱིམ་ཚང་ཡན་གར་དུ་གཟུག་དགོས་
པ་རེད་ལ། ནུ་མོ་ཡང་ནར་སོན་རྗེས་ཨ་ཅེ་ལྟར་གནས་ཡུལ་འགྲིམ་དགོས་པས། ཁོ་གཉིས་
ཀྱི་ཤུལ་འཛིན་མཁན་ང་རང་ཡིན་དགོས་པར་གཏུགས་ཡོད། སྡེ་བའི་སྲོལ་ལྟར་ན་ཁྱིམ་
ནང་དུ་བུ་གཉིས་ཡོད་ཚེ། བུ་ཆེ་བར་མནའ་མ་བླངས་ནས་ཁྱིམ་ཚང་ཡན་གར་དུ་གཟུག་
དགོས་པ་དང་། བུ་ཆུང་བར་མནའ་མ་བླངས་རྗེས་སྦྲ་རྙིང་གི་གཞིས་འཛིན་བྱས་ཏེ་ཕ་མ་
གཉིས་ཀའི་ཚེ་མཇུག་ལ་གསོ་སྐྱོང་དང་སྲི་ཞུ་བསྒྲུབ་དགོས་པ་རེད། ཡིན་ནའང་མེས་པོ་
ནི་ཁོ་གཉིས་ཀྱི་འཆར་གཞི་ལ་ཡིད་འཐད་བྱུང་མ་སོང་། ཁོས་ལྟ་ཚུལ་ནི་ངེད་ཚང་གི་ཕ་
རིང་བུ་རིང་ནས་མི་ཚང་མས་ལུག་རྫི་བྱས་ཡོང་བ་ཡིན་པས། ད་ནི་ལུག་རྫི་དེ་འདྲ་མང་
པོ་ཞིག་གིས་ཅི་བྱེད། ངས་ནི་དོམ་བུར་རེ་བ་ཆེན་པོ་ཞིག་བཅངས་ཡོད་ལ། ཁོས་ཀྱང་རེ་
བ་དེ་དོན་མེད་དུ་གཏོང་མི་སྲིད་པ་འདྲ། ཁ་དཔེར་ཡང་བུ་ན་ཚོད་ཆུང་དུས་རྒྱལ་ཁམས་
འགྲིམས་ཟེར་བ་ཡིན་པས། སྐྱེས་པ་ཞིག་ཡིན་ན་ཕྱི་རོལ་ནས་འཁྱམས་ན་ད་གཟོད་རྗེས་
ནས་རང་མགོ་འཁྱོངས་པ་རེད། ཡི་གེ་མ་ཤེས་ཚེ་ཐབས་མེད་པ་རེད་མོད། ཡི་གེ་ཞིག་
ཤེས་ན་མུ་མཐུད་དུ་འགྲོ་རུ་ཆུགས་ཞེས་པ་དེ་རེད། དོན་དག་དེའི་ཐོག་ནས་མེས་པོ་དང་
ངེད་གཉིས་ཀའི་ལྟ་ཚུལ་གཅིག་མཐུན་བྱུང་སོང་བས། ངས་ཀྱང་སེམས་ཁོང་ནས་ཁོང་ལ་
བཀའ་དྲིན་ཞུས་པ་ཡིན། །
འོན་ཀྱང་ངའི་ཐོས་སར་ཁོས་དེ་འདྲའི་ཚིག་ཡག་པོ་བཤད་ག་ལ་སྲིད། ཅི་མི་སྙམ་
པའི་རྣམ་འགྱུར་ཞིག་བསྟན་ནས”དོམ་བུ་གང་བྱུང་དུ་ཡུལ་ནས་བསྡད་དེ་ཅི་བྱེད་དམ།
ཁོས་ནོར་ཁྱུ་དང་ལུག་ཁྱུ་ཅི་ཡང་འཚོ་མི་ཤེས་པས། མི་ལྷག་ཅིག་དགོས་དོན་ཅི་ཡོད། ཁོ་
སློབ་གྲྭར་སོང་ཚེ་ང་ལ་ཁ་ལན་སློག་མཁན་མི་འདུག་པས། དེ་བཟང་བར་འདུག”ཟེར།
སྐབས་དེར་ཁུལ་མི་རིགས་དགེ་ཐོན་སློབ་གྲྭ་ནས་སློབ་མཐར་ཕྱིན་རྗེས། ཐད་ཀར་
བྱ་བའི་ལས་གནས་སུ་མངགས་ཀྱིན་ཡོད་ཀྱང་། ངའི་འཆར་གཞི་ནི་མུ་མཐུད་དུ་སློབ་
197



གཡུ་དྲུག་དཀར་དཔེ་ཚོགས།
གྲྭ་ཆེན་མོར་རྒྱུགས་སྤྲོད་རྩིས་ཡིན། རྒྱུ་མཚན་ནི་ངས་མུ་མཐུད་དུ་སློབ་གྲྭ་འགྲིམས་ཏེ་
མཇུག་མཐར་མེས་པོའི་བློ་ངོར་ཡང་ཤོང་མི་སྲིད་པའི་གྲོང་ཁྱེར་ཞིག་ཏུ་བྱ་བ་བསྒྲུབས་ཚེ།
ད་གཟོད་ཁོས་ང་མི་ལྷག་ཅིག་མིན་པ་ཤེས་ཐུབ་ངེས་རེད་སྙམ། འོན་ཀྱང་ལས་བསམ་སར་
མི་འགྲོ་གསེག་སར་འགྲོ་ཟེར་བ་ལྟར། ང་མཐོ་འབྲིང་གི་སློབ་ལོ་གསུམ་པར་སླེབས་པའི་
སྐབས་སུ་ཨ་ཕར་ནད་ལྕི་མོ་ཞིག་ཕོག་སྟེ་གློ་བུར་དུ་ཚེ་ལས་འདས་པ་དེས། ངའི་འཆར་
གཞི་དེ་དག་ཀྱང་ཕུ་མེད་པའི་ལུང་ཆུ་བཞིན་དུ་གྱུར་སོང་། ཨ་ཕ་ཚེ་ལས་འདས་པ་དེས་
ཁྱིམ་ནང་གི་འཚོ་བ་ཐབས་ཆག་ཏུ་གྱུར་པ་སྟེ། ཕུ་བོར་མནའ་མ་བླངས་ཏེ་ཁྱིམ་ནང་གི་
ལོ་ལོན་དག་གསོ་དགོས་པ་དང་། སྲིང་མོ་ཡང་གནས་སུ་སོང་རྗེས་ཁྱིམ་ནང་དུ་ལས་ཀ་
ཐུབ་པའི་མི་ཇེ་ཉུང་དུ་གྱུར་པ་ཡིན་པས། ང་སློབ་ཆེན་འགྲིམ་པའི་སློབ་ཡོན་དང་ཟས་
རིན་སོགས་ཀྱི་ཡོང་ཁུངས་གཞན་མེད་པར་གྱུར། སྐབས་དེར་ངས་ཀྱང་གཞི་ནས་རང་
ཉིད་ཀྱི་མིག་མདུན་དུ་སླེབས་པའི་གནད་དོན་གཙོ་བོ་ནི་སློབ་གྲྭ་ཆེན་མོར་རྒྱུགས་སྤྲད་
དེ་མེས་པོ་ཧ་ལས་སུ་གཞུག་རྒྱུ་དེ་མ་ཡིན་པར། ད་ནས་བཟུང་རང་ཁ་རང་གིས་གསོ་ཐུབ་
དགོས་པ་དེ་ཡིན་པ་ཤེས་སོང་།
ཨ་ཕ་ནི་ཕོ་བའི་ཚ་ནད་བྱུང་ནས་ཚེ་ལས་འདས་པ་རེད། ཨ་ཕར་ཕོ་བའི་ཚ་ནད་
བྱུང་བ་ནས་བཟུང་ཁྱིམ་མི་གང་བོ་སེམས་ཁྲལ་གྱི་རྒྱ་རུ་ཚུད་བྱུང་། སྨན་པས་བརྟག་དཔྱད་
བྱས་པ་ལྟར་ན། ནད་དེ་ནི་བཅོས་ཐབས་མེད་པ་ཞིག་རེད་ཟེར་ཡང་། མེས་པོ་ད་དུང་ཡིད་
མི་ཆེས་པར་སྒོ་ཁའི་ནོར་ལུག་དག་བཙོངས་ནས། དེ་དག་གི་སྒོར་མོ་ཁྱེར་ཏེ་ས་ཐག་གི་
རིང་ཐུང་དང་སྒོར་མོ་ཡི་དཀའ་སླ་ལ་མ་བལྟས་པར། སྨན་པ་གང་བཟང་ཟེར་ཚད་ཐམས་
ཅད་ཀྱི་གན་དུ་སོང་ནས་ནད་ལ་བརྟག་ཅིང་སྨན་བཅོས་བྱེད་དུ་བཅུག དུས་ཚོད་འགོར་
གྱིན་དུ་ཨ་ཕའི་མིད་དུ་ཟས་ཁམ་གང་རེ་ཙམ་ལས་མི་འགྲོ་ལ། ཐ་ན་ཇ་དཀར་བོ་ཁམ་
འགའ་རེ་ཨུ་ཚུགས་ཀྱིས་འཐུང་དུ་བཅུག་ནའང་། ཕོ་བའི་ནང་དུ་འབབ་ ལོང་མི་སྟེར་
198



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
བ
བར་དེ་མ་ཐག་ཏུ་ཕྱིར་སྐྱུག་འོང་བས། ཨ་ཕའི་ལུས་པོ་ནི་བལྟས་བལྟས་རིག་རིག་ལ་ཇེ་
སྡུག་ནས་ཇེ་སྡུག་ཏུ་འགྲོ་བཞིན་འདུག ཁོ་སྔོན་དུས་མི་སྟོབས་ཆེན་ཞིག་ཡིན་ན་ཡང་
ད་ནི་ལུས་བོངས་ཆུང་དུ་ཕྱིན་ཞིང་ལུས་སྟེང་དུ་སྐྱི་པགས་ཁོ་ན་ལས་མེད་པ་ལྟར་སྣང་།
མིག་སྔའི་གནས་བབ་འདི་དག་ལས་ཁྱིམ་མི་ཚང་མས་ཁོ་ཡུན་རིང་དུ་འཚོ་མི་ཐུབ་པར་
འཇིག་རྟེན་དཀར་ངོགས་དང་ཁ་གྱེས་རྒྱུ་ཡིན་པ་ཤེས་ནའང་། མེས་པོས་ད་དུང་དོན་དག་
ཡ་མཚན་ཞིག་ཨེ་འབྱུང་ལ་རེ་ལྟོས་འཆང་ནས་ནོར་ལུག་འཚོང་ཅི་ཐུབ་བྱས་ཏེ། ཕྱོགས་
གཅིག་ནས་ད་དུང་ཡང་སྨན་པ་ཐོས་མ་མྱོང་བ་གར་ཡོད་རྩར་གཅོད་བྱས་ཏེ་ནད་བརྟག་
བྱེད་དུ་བཅུག་པ་དང་། ཕྱོགས་གཅིག་ནས་བླ་མ་ང་ཡིན་ཟེར་ཚད་ལ་ལུང་བསྟན་ཞུས་
ནས་བཅའ་བ་རིམ་གྲོ་སྣ་ཚོགས་པ་མང་པོ་སྒྲུབ་ཅི་ཐུབ་བྱས། ཁྱིམ་མི་གང་བོས་ཇི་ལྟར་
རེ་བ་བྱས་ན་ཡང་མཇུག་མཐར་ནད་གདོན་གྱིས་ཨ་ཕའི་ཚེ་སྲོག་ཕྲོགས་སོང་བར་མ་ཟད།
ངེད་ཚང་གི་རྒྱུ་ནོར་ཡོངས་རྫོགས་ཀྱང་ཞོར་དུ་ཕྲོགས་སོང་བ་སྟེ། ཨ་ཕ་སོང་ཤུལ་དུ་ཁྱིམ་
ཚང་འདི་ལ་ཧ་ཅང་ལྕི་བའི་སྡུག་བསྔལ་དང་བུ་ལོན་མང་པོ་ལྷན་དུ་བཀལ་བྱུང་།
ཨ་ཕ་ཚེ་ལས་འདས་པས་མེས་པོ་ཡང་གློ་བུར་དུ་རྒས་སོང་བས། སྐབས་དེར་ངས་
གཞི་ནས་མེས་པོ་ནི་ཁྱི་གུ་ལས་ཀྱང་ཨ་ཕར་འདང་རྩིས་ཆེ་བ་དེ་ཚོར་བྱུང་། དེ་ལོས་
ཡིན་ཨང་། ཨ་ཕ་ནི་ཁོ་དང་མེས་མོ་གཉིས་ཀྱི་བུ་ཕྲུག་གཅིག་པུ་ཡིན་པས། ཁོའི་ཚེ་རིང་
ཞིང་བསམ་དོན་མཐའ་དག་ལྷུན་གྱིས་གྲུབ་པའི་རེ་སྨོན་བཅངས་ཏེ་མིང་ལ་ཡང་ཚེ་རིང་
བསམ་འགྲུབ་བོས་པ་རེད། མེས་པོས་ད་དུང་གཅེས་མིང་སྦྱར་ཏེ་ཁོ་ལ་ཚེ་བྷ་ཞེས་བོས་
པས། རིམ་བཞིན་དུ་སྡེ་བའི་ནང་གི་མི་ཚང་མས་ཀྱང་ཁོའི་མིང་ལ་ཚེ་བྷ་ཞེས་ཟེར་བ་ལས།
མིང་ངོ་མ་ནས་བོས་ཚེ་མི་ཤེས་པའི་ཚད་དུ་གྱུར་ཡོད། ཨ་ཕའི་གཅེས་མིང་དེ་ང་ཚོ་ཕུ་ནུ་
མིང་སྲིང་བཞི་བོའི་གཅེས་མིང་དང་ལྷན་དུ་སྦྲེལ་ན་ཧ་ཅང་དོན་སྙིང་ཡོད་པར་འདུག་
སྟེ། མིའི་ན་ཚོད་དང་གཅེས་མིང་གི་འདོགས་སྟངས་ལྟར་བསམས་ན། ཨ་ཅེ་དང་དཀར་
199



གཡུ་དྲུག་དཀར་དཔེ་ཚོགས།
ལྡང་། དོམ་བུ། ཨ་མ་བཅས་ཀྱི་རྗེས་སུ་ད་གཟོད་ཚེ་བྷ་སྦྱོར་འོས་པ་ཡིན་པས། རྣ་བས་ཉན་
ཙམ་གྱིས་ཀྱང་ཁོ་ནི་ང་ཚོའི་ཨ་ཕ་ཡིན་པའི་སྣང་བ་གཏན་ནས་མེད་པར། དེ་ལས་ལྡོག་
སྟེ་ང་ཚོའི་ནུ་བོ་ཡིན་པ་ལྟར་སྣང་། ཆོས་ཉིད་ལྟར་ན་ལོ་ན་གཞོན་པས་རྒན་པ་དག་ལམ་
འཇུག་བྱེད་དགོས་པ་ཡིན་ཀྱང་། མེས་པོ་ལ་མཚོན་ན་རྒན་པ་མགོ་དཀར་གྱིས་གཞོན་
པ་སོ་དཀར་ལ་སྐྱེལ་འཇུག་བྱེད་དགོས་བྱུང་སོང་བ་ཡིན་པས། ཨ་ཕ་ཞིག་གི་ངོས་ནས་
བཤད་ན་འདི་ནི་ཅི་འདྲའི་གདུག་རྩུབ་ཆེ་བའི་ཚོད་བགམ་ཞིག་རེད་ཨང་། ཨ་ཕ་འཚོ་
ཞིང་བཞུགས་པའི་དུས་སུ་མེས་པོར་སྐད་ཆ་ཧ་ཅང་མང་བར་མ་ཟད། ང་ཚོ་ལ་སྡིགས་པར་
ཤིན་ཏུ་དགའ་སྟེ། དོན་གང་ཞིག་ཡིན་ཡང་ཐོག་མར་རང་ཉིད་ཀྱི་ལྟ་ཚུལ་བཏོན་ཏེ་དེ་ཉིད་
འགྲིག་ཚུལ་བཤད་པ་དང་། མི་རེ་རེའི་མཚང་མིང་ནས་བོས་ཏེ་ཁྱོད་ཚོས་བཤད་པ་བྱིས་
པའི་གླེན་བཤད་རེད་ཟེར་ནས་སྡིགས་ཤིང་། དོན་ལ་ལར་ད་དུང་རང་ཉིད་ནོར་ཡོད་པ་
ཤེས་ནའང་ཨུ་ཚུགས་མཐར་སྐྱེལ་གྱིས་ང་ཚོ་དང་མཉམ་དུ་རྩོད་གླེང་བྱས་ཏེ་སྡིགས་པར་
བྱེད། ཁོས་ཨ་ཕར་སློབ་གསོ་གཏོང་བའི་ཐབས་ཀྱང“སྡིགས་མོ་ཁོ་ན་ལས་མ་འདས་ཏེ།
ལོ་ཆུང་བའི་དུས་སུ་མི་མ་རབས་ཤིག་ཏུ་འགྱུར་བར་དོགས་ནས་སྡིགས་པ་དང་། ནར་
སོན་མཚམས་ཁྱོད་ཀྱིས་བསམ་ཤེས་ཀྱིན་མི་འདུག་ཟེར་ནས་སྡིགས་ལ། བསམ་ཤེས་པའི་
དུས་སུ་ཁོ་ལ་བློ་མི་འདྲི་བར་འདུག་ཟེར་ནས་སྡིགས་པ་རེད། ཨ་ཕ་གན་དུ་ཡོད་དུས་
སུ་ཁྱོད་ཀྱིས་རང་མགོ་ཐོན་གྱིན་མི་འདུག་ཟེར་ནས་ཨ་ཕར་སྡིགས་ལ། ཨ་ཕ་གན་དུ་
མེད་དུས་སུ་ཁྱོད་ལ་སྤོབས་པ་ཆེ་རྒྱུ་མང་དྲགས་འདུག་ཟེར་ནས་ཨ་ཕར་སྡིགས་པར་བྱེད།
འདི་ལྟར་ཁོའི་མི་ཚེ་ཕྱེད་ཀ་ཨ་ཕ་དང་ང་ཚོར་སྡིགས་ནས་བསྐྱལ་བ་ཡིན་པས། ལན་
རེར་བལྟས་ཚེ་ང་ཚོ་ཚང་མ་ནི་ཁོ་རང་གི་སྡིགས་མོ་བྱེད་སའི་རྩེད་ཆས་ཁོ་ན་ཡིན་པའི་
སྣང་བ་བྱིན་འོང་། དོན་ངོ་མར་བཤད་ན་ཁ་ནས་སྡིགས་པར་བྱེད་པ་དེ་ནི་སེམས་ནས་ཧ་
ཅང་སེམས་ཁྲལ་བྱེད་ཀྱིན་པའི་མཚོན་རྟགས་ཤིག་ཡིན་ཀྱང་། ཨ་ཕ་གློ་བུར་དུ་འདས་
200



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
པོ་
པས་ཁོ་རང་ཡང་བྱིས་པ་ཞིག་གི་རང་ཉིད་ཆེས་རྩེད་པར་དགའ་བའི་རྩེད་ཆས་དེ་གློ་བུར་
དུ་ས་རུ་ལྷུང་སྟེ་སིལ་བུར་ཆག་པ་དང་མཚུངས་པར། རེ་ཞིག་ཅི་བྱ་འདི་བྱེད་མེད་པར་
གྱུར་སོང་། ཐ་ན་ཁོའི་མགོ་ཡི་སྐྲ་ལོ་དག་ཀྱང་ཞག་མ་གཅིག་གི་རིང་ལ་དཀར་པོར་གྱུར་པ་
ལྟར་སྣང་། །
ཉིན་དེ་དག་གི་རིང་ལ། མེས་པོས་ཤུགས་རིང་ནར་ནར་འབྱིན་བཞིན་སྡོད་པ་ལས།
ཁྱིམ་ནང་གི་མི་སུ་ལ་ཡང་གན་བྱོས་འདི་གྱིས་ཀྱི་སྐད་ཆ་ཅི་ཡང་མེད་པར་གང་ཞིག་ལ་
བསམ་བློ་གཏོང་བ་ལྟར་སྡོད་ཅིང་། ལན་རེར་སྐད་ཆ་གཅིག་བཤད་ཡོང་བ་ནི“ཁྱོད་ཚོས་
ཁྱི་རྒན་ཚོར་ལྟོ་བླུད་ཟིན་ནམ”ཞེས་པ་དེ་རེད། །
ཁོས་བཤད་པའི་སྐད་ཆ་ཡང་ཧ་ཅང་ཡ་མཚན་པོ་ཞིག་ཏུ་འདུག་སྟེ། ཁྱོད་ཚོ”ཞེས་
བཤད་པའི་ཤུགས་ནས་ཁོ་རང་བཞིན་གྱིས་ཅུང་རྒྱང་རིང་བའི་སར་བཀར་ཡོད་པའི་སྣང་
བ་སྟེར་ལ། ཁྱི་རྒན་ཚོ་ཟེར་ཡང་དོན་ངོ་མར་ད་ལྟ་ཁྱི་གཉིས་ལས་མེད་པས། ཁོའི་སེམས་
ནང་ནས་ཤི་ནས་ཡུན་རིང་འགོར་བའི་སྡེར་དཀར་ཡང་ད་དུང་གསོན་ཡོད་པར་སྙམ་པ་
ཡིན་ནམ།
ཁོས་ཁྱིམ་མི་དག་ལ་སྐད་ཆ་མང་པོ་མི་བཤད་པར་གྱུར་བ་ནས་བཟུང་། ཁྱིམ་མི་དག་
ཀྱང་རང་བཞིན་གྱིས་ཁོ་རང་དང་བར་ཐག་རྒྱང་དུ་བཀྱེད་སོང་བ་ལྟར་སྣང་སྟེ། བལྟས་
ཚོད་ཀྱིས་ཁོ་ཚོ་ཚང་མ་ཁྱིམ་གཅིག་ཏུ་འཛོམས་ནས་མཉམ་དུ་བཟའ་བཏུང་ལ་རོལ་བ་
དང་། མཉམ་དུ་འགྲོ་སྡོད་བྱེད་ཀྱིན་ཡོད་ན་ཡང་། དོན་དངོས་སུ་ཁོ་དང་ཁྱིམ་ཚང་འདིའི་
མི་ཡོད་ཚད་ཀྱི་བར་ཐག་དེ་ཧ་ཅང་བཟོད་དཀའ་བའི་མཁའ་དབུགས་མཐུག་པོའི་བར་
ཆོད་ཅིག་གིས་བཅད་པ་ཡོད་པ་དང་ཡོངས་སུ་མཚུངས།
201



གཡུ་དྲུག་དཀར་དཔེ་ཚོགས།
ཁྱི་གུ་ཁྲ་བོ།
སློབ་མཐར་ཕྱིན་རྗེས་ང་ཕྱིར་རྫོང་ཐོག་ཏུ་ཡོང་ནས་དགེ་རྒན་གྱི་བྱ་བ་བསྒྲུབས་པ་
ཡིན། སྐབས་དེར་ཕུ་བོར་མནའ་མ་བླངས་ཟིན་པར་མ་ཟད། སྲིང་མོ་ཡང་ཉེ་འདབས་
ཀྱི་སྡེ་བ་ཞིག་ལ་གནས་ལ་སོང་ཟིན། ཕུ་བོ་ནི་ནམ་རྒྱུན་ནངས་སྔ་ལངས་དང་དགོང་འཕྱི་
ཉལ་བྱས་ཏེ་ལུག་ཁྱུའི་རྗེས་ཁོ་ན་དེད་ནས་ཕྱི་རོལ་ཏུ་འགྲོ་དགོས་པས། ཁྱིམ་ནང་དུ་མེས་
པོ་ཁོ་དང་ཨ་མ། མནའ་མ་གསུམ་པོ་སྟེ་ཤ་རུས་ཀྱི་འབྲེལ་བ་ཅི་ཡང་མེད་པའི་མི་གསུམ་
པོ་ལྷན་དུ་བསྡད་ནས་ཉི་མ་རེ་རེ་ཕར་སྐྱེལ་བཞིན་ཡོད། །
ད་བར་དུ་ཁོས་ཉེ་འགྲམ་གྱི་མི་རྣམས་ལ་སྡིགས་ནས་ཡོང་བ་ཡིན་ཡང་། ད་ནི་འགྲམ་
དུ་ཡོད་པ་ནི་ཕལ་ཆེར་རང་ཉིད་ལ་འབྲེལ་བ་ཅི་ཡང་མེད་ཅིང་མི་རབས་མི་གཅིག་
པའི་མནའ་མ་གཉིས་ཡིན་པས། ཁོས་གང་བྱུང་ངང་རང་གི་བུ་དང་ཚ་བོ་ཚ་མོ་དག་ལ་
སྡིགས་མོ་བྱེད་པ་ལྟར་བྱེད་ག་ལ་ཆོག དེ་བས་ཁོ་ལ་མཚོན་ན་ཁ་རོག་ལ་འདུག་རྒྱུ་དེ་
ནི་ཁྱིམ་ནང་འདིའི་འཚོ་བ་མུ་མཐུད་དུ་བདེ་འཇགས་ངང་བསྐྱལ་ཐུབ་པའི་ཐབས་ལམ་
འབའ་ཞིག་ཏུ་གྱུར་ཡོད། ནངས་སྔ་མོ་ནས་ལངས་ཏེ་མལ་སའི་ནང་དུ་ཁ་རོག་གེར་ཁ་
ཏོན་འདོན་པ་དང་། ཉིན་གུང་གི་དུས་སུ་ཁ་རོག་གེར་ཕྱི་རོལ་ཏུ་བུད་ནས་དོམ་བུ་དང་རྒྱ་
སྟག་གཉིས་ཀྱི་གན་དུ་སྐོར་བ་རེ་བྱས་ནས་ལྟོ་བླུད་ཡོད་མེད་ལ་ལྟ་བ། དགོང་མོ་ནུབ་ཟས་
འཐུང་རྗེས་གཅིག་པུར་ཁ་རོག་གེར་འདས་ཟིན་པའི་དོན་དག་ཡོད་ཚད་ལ་ཕྱིར་དྲན་བྱེད་
པ་ལྟར་ཀྲོང་ཀྲོང་བོར་སྡོད་པ་ལས། དེ་མ་ཐག་ཏུ་གཉིད་དུ་ཡུར་བ་དཀོན། །
སྐབས་རེར་ང་ཁོ་ལ་བསྐོར་བ་བྱེད་དུ་ཐོན་པ་ན་ཁོ་ཡང་ཅུང་དགའ་གྱིན་འདུག་པ་
ལྟར་སྣང་ན་ཡང་། ངའི་སྣང་ངོར་ཁོའི་སེམས་ནང་དུ་ཧ་ཅང་ཁེར་རྐྱང་ཡིན་པ་ཚོར་རྟོགས་
བྱུང་སོང་། ངའི་མིག་ལམ་དུ་ཐེངས་རྗེས་མར་ཡོང་བའི་དུས་སུ་ཁོ་ཐེངས་སྔོན་མ་ལས་
202



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
བྲི
སྒྲི
ཀྱང་རྒས་སོང་བར་སྣང་ལ། དགོང་མོ་ཉལ་ཏེ་ཕྱི་ཉིན་སྔ་སེ་མལ་ལས་ལངས་པའི་དུས་སུ་
ཁོ་མདང་དགོང་ལས་ཀྱང་རྒས་ཡོད་པ་འདྲ། དགོང་མོའི་དུས་སུ་ངེད་གཉིས་གཤིབ་ནས་
ཉལ་བ་ཡིན་ན་ཡང་། ཉལ་བའི་དུས་ནས་ཡང་བསྐྱར་ཁ་བརྡ་མི་བྱེད་པར་རང་རང་སར་
ཁུ་སིམ་མེར་འདུག ངའི་བསམ་བློ་གཏོང་བ་ནི་མིག་སྔར་ཁོ་ཁེར་རྐྱང་ངང་འདི་ལྟར་རྒས་
པའི་ངང་ཚུལ་ཡིན་ཏེ། སེམས་ལ་ཁོ་འདི་འདྲའི་མྱུར་ཚད་ཀྱིས་མུ་མཐུད་དུ་རྒས་པ་གྱུར་
ན་མཐའ་གཞུག་ཚད་ཅི་འདྲ་ཞིག་ཏུ་ལྷུང་བར་འགྱུར་རམ་སྙམ་པ་དེ་རེད། ཡིན་ན་ཡང་
ཁོས་སྔ་གཞུག་ཀུན་ཏུ་ཁ་མི་གྲག་པར་ཁུ་སིམ་མེར་འདུག་ན་ཡང་། ལན་རེར་ཚོར་མེད་
ངང་ཧ་ཅང་ལྕི་བའི་ཤུགས་རིང་ནར་ནར་བོ་ཞིག་འབྱིན་པ་ལས། ཁོ་ད་དུང་གཉིད་མེད་
པར་ཅི་ཞིག་ལ་བསམ་བློ་གཏོང་བཞིན་ཡོད་པ་ཤེས་ཐུབ། འོན་ཀྱང་དོན་ངོ་མར་ཁོས་ཅི་
ཞིག་ལ་བསམ་བློ་གཏོང་བ་ཡིན་ནམ། མུ་མཐུད་དུ་ངའི་བྱ་བའི་ལས་གནས་ཏེ་དགེ་རྒན་
བྱས་ན་བཟང་བའི་སྐོར་ལ་བསམ་བློ་གཏོང་བ་ཡིན་ནམ། ང་ནམ་ཡང་སྲིད་འཛིན་ལས་
ཁུངས་ཀྱི་དཔོན་པོ་ཞིག་བྱེད་ཐུབ་རྒྱུ་མ་རེད་སྙམ་ནས་ལྐོག་ནས་ཤུབ་བུར་སེམས་ཁྲལ་
བྱེད་པ་ཡིན། ཡང་ན། ཁོས་མཚན་མོ་རེ་རེའི་གཉིད་མ་ཡོང་བའི་གོ་སྐབས་འདི་ཁོ་ནར་
བརྟེན་ནས། སྔར་བཞིན་ཨ་པ་འཚོ་ཞིང་གཞེས་པའི་དུས་ཀྱི་དོན་དག་ཡོད་ཚད་ལ་ཕྱིར་
དྲན་བྱས་ཤིང་། རང་ཉིད་ཀྱིས་པ་བཟང་བོ་ཞིག་གི་འགན་མ་ཐེག་པར་འདུག་སྙམ་ནས་
རང་ཉིད་ལ་ལེ་བདའ་བྱེད་པ་ཡིན། དྲང་མོར་བཤད་ན་ཨ་ཕ་ནི་ནད་ཀྱིས་འདས་པ་ཡིན་
པས་མེས་པོས་རང་ཉིད་ལ་ལེ་བདའ་བྱེད་དོན་ཅི་ཡང་མེད་པ་རེད། ཁོས་མུ་མཐུད་དུ་
འདི་ལྟར་རང་ཉིད་ལ་མནར་གཅོད་བཏང་ཚེ། རྒས་པའི་ལུས་པོས་ཀྱང་ལྕོགས་དཀའ་བ་
རེད།
དེ་རྗེས་ང་ཡུལ་དུ་ཡོང་བའི་དུས་སུ། ཆེད་དམིགས་ཀྱིས་མེས་པོ་ལ་སྒྲ་སྡུད་འཕྲུལ་
ཆས་ཆུང་ཆུང་ཞིག་ཉོས་ཡོང་བ་ཡིན། ངའི་བསམ་པར་སྒྲ་སྡུད་འཕྲུལ་ཆས་ཤིག་ཡོད་ན་
203



གཡུ་དྲུག་དཀར་དཔེ་ཚོགས།
དེས་ཁོ་ལ་ཉིན་མོ་སྡོད་རོགས་ཀྱི་གོ་ཆོད་པས། མུ་མཐུད་དུ་དམིགས་ཡུལ་མེད་པར་འདང་
རྒྱག་ཁོ་ནའི་ནང་དུ་ལྷུང་སྟེ། འདས་སོང་གི་བྱ་བའི་དོན་དུ་སེམས་ཁྲལ་གྱི་མནར་གཅོད་
མྱོང་མི་དགོས་པ་རེད་སྙམ། ཡིན་ནའང་བསམ་ཡུལ་འདས་པ་ཞིག་ལ། ངའི་སྒྲ་སྡུད་
འཕྲུལ་ཆས་ཉོས་ནས་ཡུལ་ལ་བསླེབས་དུས། ཁོས་སླར་ཡང་ཁྱི་གུ་ཆུང་ཆུང་ཞིག་གསོས་
འདུག ཁྱི་གུ་དེ་ནི་ལུས་སྨད་ནག་ཅིང་ལག་པ་དང་དཔུང་སྟོད་དུ་དཀར་ཐིག་མང་པོ་
ཡོད་པ་ཞིག་ཡིན་པས། ཁོ་ཚོས་དེའི་མིང་ལ་ཁྱི་གུ་ཁྲ་བོ་ཞེས་འབོད། །
ཁོས་ང་ལ་ཁྱི་གུ་ཁྲ་བོ་བསྟན་ནས་བཤད་རྒྱུར"ཁྱི་གུ་འདི་ནི་རྣམ་རིག་ཅན་ཞིག་
འདུག་པར་མ་ཟད། སྔོན་ཆད་ཀྱི་གཟིག་ཁྲར་འདྲ་ས་ཞིག་འདུག”ཟེར། །
མེས་པོས་བཤད་པའི་གཟིག་ཁྲ་ནི་སེང་ལུ་ཤི་བའི་རྗེས་སུ་གསོས་པའི་ཁྱི་དེ་ཡིན་
ཞིང་། ང་བརྒྱད་ལོའི་ཟིང་འཁྲུག་གི་སྐབས་སུ་ཁོ་ཚོ་དང་ལྷན་དུ་བྲོས་བྱོལ་བྱས་ཤིང༌།
མཇུག་མཐར་ཧ་ཅང་གཅེས་པའི་ཁྱི་དེ་ཡང་དམག་མི་མང་བོའི་མེ་མདའི་ཁ་ནས་མ་ཐར་
བ་རེད། དེ་བས་སྔོན་ཆད་མེས་པོས་ནམ་རྒྱུན་གཟིག་ཁྲའི་སྐོར་གླེང་དུས་སུ། ངོ་མདོག་ཧ་
ཅང་མཚར་བོ་ཞིག་ཏུ་གྱུར་འགྲོ་བ་སྟེ། སྐབས་དེའི་མེས་པོའི་གདོང་གི་མདངས་ནི་གློག་
བརྙན་ཁྲོད་ཀྱི་ཕམ་ཁ་མྱངས་པའི་དགྲ་དམག་ཅིག་དང་འདྲ་བར་སྐྱ་གོག་གེར་གྱུར་འདུག
ཁོས་ཁ་ཤ་འདར་ཙམ་བྱས་ཏེ་ལྡབ་ལྡིབ་ངང“རེད་ཡ། དེ་རྗེས་ཀྱི་མཚན་མོ་དག་ཏུ་ངས་
མིག་ཟུམ་ནས་གཉིད་པར་རྩོམ་པའི་དུས་སུའང༌། སྐབས་དེར་གཟིག་ཁྲས་མཆུ་ཏོ་སར་
སྦྱར་ནས་ང་ཚོར་ལྟ་བའི་རེ་ཆད་ཀྱི་མིག་མདངས་དེ་ཡུན་རིང་བོར་ངའི་མིག་ལམ་ནས་
ཡལ་རྒྱུ་མི་འདུག སྐབས་འདིར་ངས་གཞི་ནས་གནད་འགགས་ཀྱི་སྐབས་སུ་མི་ལ་ཁྱི་
ཞིག་སྐྱོབ་པའི་ནུས་པའང་མི་འདུག་པ་གསལ་བོར་ཤེས་སོང”ཟེར། ཡིན་ན་ཉིན་འདིར་
ཁོ་ཧ་ཅང་དགའ་འདུག་སྟེ། ཕལ་ཆེར་ཁོས་ཡུན་རིང་བོར་ལྐོག་ཏུ་དྲན་གྱིན་པ་འི་གཟིག་
ཁྲ་ཕྱིར་ཁོའི་གན་དུ་བསླེབས་བྱུང་བ་དང་གཉིས་སུ་མ་མཆིས།
2O4



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས་
ངའི་མིག་ལམ་དུ་ཁྱི་གུ་ཡོངས་རྫོགས་ཀྱི་སྤུ་གྲའི་ཁ་དོག་མི་གཅིག་པ་མ་གཏོགས་
ཚང་མ་གཅིག་མཚུངས་ཡིན་པར་འདུག འོན་ཀྱང་ཁོའི་ཡིད་ཀྱི་མགུ་ཁེངས་ཏེ་ཡོད་པའི་
སྐབས་འདིར། ངས་ཁོར་མི་དགའ་བའི་སྐད་ཆ་ཅི་ཡང་བཤད་མི་འདོད་པས། ཁུག་མ་
ལས་སྒྲ་སྡུད་འཕྲུལ་ཆས་དེ་བླངས་ནས་ཁོ་ལ་སྒྲ་སྒོ་འབྱེད་ཚུལ་དང་སྐད་གདངས་བསྒྱུར་
བྱེད་བཅས་པ་སྟོན་ཞོར་དུ་”ནངས་དགོང་གི་དུས་སུ་ཁྱོད་ཀྱིས་འདི་ལ་ཉོན་དང་། འདིའི་
ནང་ནས་རྒྱལ་སྤྱི་དང་རྒྱལ་ནང་གི་གསར་འགྱུར་བཤད་པ་རེད། ད་དུང་གེ་སར་གྱི་སྒྲུང་
དང་དམངས་གླུ་ཡང་ལེན་པ་རེད”ཅེས་གསལ་བཤད་བྱས།
ཁོས”ནངས་དགོང་གི་དུས་སུ་ངས་ཁ་ཏོན་འདོན་དགོས་པས་དེ་ལ་ཉན་ཁོམ་མེད་
ཟེར།
“འོ་ན་ཉིན་གུང་གི་དུས་སུ་ཉན་ནའང་ཆོག་པ་རེད།”
ཁོས་འདང་ཞིག་བརྒྱབ་རྗེས་མགོ་ལྡེམ་ལྡེམ་བྱེད་ཀྱིན་ཉིན་གུང་གི་དུས་སུ་ཉན་ན་
ཆོག་པ་རེད”ཟེར།
ཁོས་དེ་ལྟར་དང་ལེན་བྱས་བྱུང་བས་ངའི་རེ་བའང་འགྲུབ་སོང་། ངའི་སེམས་ལ་
ཁོས་གསར་འགྱུར་སྣ་ཚོགས་ལ་ཉན་ན་ད་ལྟའི་དུས་ཀྱི་འགྲོ་ཕྱོགས་ཅི་འདྲ་ཡིན་པ་ངེས་
ཐུབ་ལ། གླུ་བ་རྡོ་རྗེ་ཚེ་བརྟན་དང་ལྷ་རིས་སྐྱིད། གུ་རུ་སོགས་ཀྱི་གླུ་སྐད་སྙན་མོས་ཁོའི་
སྤྲོ་བ་འདྲེན་པ་དང་། སྐལ་བཟང་གྲགས་པས་བཤད་པའི་གེ་སར་གྱི་སྒྲུང་ལ་སྤོབས་པ་
དང་གསོན་ཉམས་ལྡན་པས། ཁོའི་སེམས་གཏིང་གི་སྐྱོ་ངལ་དང་མྱ་ངན་དག་སེལ་བར་
ཕན་ནུས་ངེས་ཅན་ཞིག་ཐོན་ངེས་རེད་སྙམ། །
ཟླ་གཉིས་གསུམ་ཙམ་འགོར་རྗེས་སླར་ཡང་ཁོ་ལ་ལྟ་རུ་ཡོང་དུས། ང་དངོས་གནས་
ཡ་མཚན་པར་གྱུར་སོང་། ཁོ་རང་ཐེངས་སྔོན་མར་ང་ཡོང་དུས་དང་བསྡུར་ན་ལུས་
ཤུགས་རྒྱས་ཏེ་ལོ་འགས་ཇེ་ཆུང་དུ་གྱུར་བ་དང་མཚུངས་ཏེ། ཐ་ན་ང་དང་ལྷན་དུ་ཁ་བརྡ་
205



གཡུ་དྲུག་དཀར་དཔེ་ཚོགས།
བྱེད་དུས་ཀྱང་ཁྱིམ་ནང་གི་དོན་དག་ལས་གཞན་ད་དུང་སྡེ་བའི་ནང་གི་དོན་དག་ལའང་
ཐེ་གཏོགས་བྱེད་ཀྱིན་མཆིས། སྡེ་དཔོན་གྱིས་ཁྱིམ་ཚང་བར་དུ་ཕྱོགས་རིས་བྱེད་ཀྱིན་
ཡོད་ཚུལ་དང་། རྩིས་གཉེར་བས་ཅི་ཡིན་འདི་ཡིན་མི་ཤེས་པའི་སྒོར་མོ་སྐོར་ཞིག་འཐེན་
བྱུང་བས། ཕལ་ཆེར་ལྐོག་ཟ་བྱེད་ཀྱིན་པ་ཡིན་ཚུལ་སོགས་བཤད་འོང་། ངའི་སེམས་ལ་
འདི་ཡང་ཁོས་ད་ལྟའི་སྲིད་ཇུས་མ་ཤེས་པའི་ཁར། ལོ་ལོན་གྱི་རྒས་རྟགས་ཤིག་ཀྱང་ཡིན་
རྒྱུ་རེད་སྙམ་ནས། ཆེད་དུ་ཁོ་ལ་སྡེ་བའི་དོན་དག་ལ་སེམས་ཁུར་བྱེད་མི་དགོས་ཚུལ་གྱི་
སློབ་གསོ་རེ་བཏང་ཐོག སྒྲ་སྡུད་འཕྲུལ་ཆས་ལས་ད་ལྟའི་སྲིད་ཇུས་སྒྲོག་གིན་ཡོད་པས་
ཁོས་དེ་དག་ལ་ཉན་གྱིན་ཡོད་མེད་དྲིས།
ཁོས་དེ་མུར་མཐོང་ཆུང་གི་ཉམས་ཤིག་བསྟན་ནས་“དེའི་ནང་ནས་རང་བསྟོད་གཞན་
སྨད་ཁོ་ན་བྱེད་ཀྱིན་འདུག”ཟེར།
ངས་གློ་བུར་དུ་ཁོའི་སྐད་ཆའི་ཧ་མ་གོ་བར"རང་བསྟོད་གཞན་སྨད་ཅི་ཞིག་བྱས་
སོང་ཞེས་དྲིས། །
ཁོས་དེ་མུར་ཁྲེལ་དགོད་ཅིག་བྱས་ཏེ”དེར་མི་ཤེས་རྒྱུ་འདུག་གམ། མི་ཞིག་ཡིན་
ནའང་ཉིན་རྒྱུན་ཁོ་རྒྱལ་སོང་ཟེར་དུས་ལབ་རྒྱག་པ་རེད། དེ་ལས་ང་ནོར་སོང་ཞེས་
བཤད་ན་ད་གཟོད་དྲང་གཏམ་ངོ་མ་ཡིན་པ་རེད”ཟེར།
དེ་ནི་ཁོས་གསར་འགྱུར་གྱི་ནང་དོན་མ་གོ་བ་ཡིན་རྒྱུ་རེད་སྙམ་ནས། ངས་སླར་ཡང་
གླུ་བ་རེ་རེའི་མིང་གིས་བགྲངས་ཏེ་ཁྱོད་ཀྱིས་ཁོ་ཚོའི་གླུ་ལ་ཉན་པ་ཨེ་ཡིན”ཞེས་དྲིས།
ཁོས་སྔར་བཞིན་ཅི་མི་སྙམ་པའི་ངང་”ཐེངས་གཅིག་དང་གཉིས་ལ་ཉན་ན་ཉན་རྒྱུ་
འདུག་མོད། ཉིན་རྒྱུན་དུ་ཉན་ན་རྣ་བར་སུན་པ་ཞིག་རེད”ཟེར།
དེར་མཐུད་ནས་ངས་སླར་ཡང་སྐལ་བཟང་གྲགས་པས་སྒྲུང་བཤད་པ་ལ་ཉན་མིན་
འདྲི་རྒྱུ་ཡིན་པ་ཁོས་སྔོན་ནས་དཔོག་སོང་བ་ལྟར། སྤྲོ་སྣང་གི་ཉམས་དང་བཅས”དེ་དག་
206



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
རྒྱ་
སྒྲི
ལས་གེ་སར་གྱི་སྒྲུང་ལ་ཉན་རྒྱུ་འདུག་མོད། འོན་ཀྱང་གནད་འགགས་ཀྱི་སྐབས་སུ་
སླེབས་འཕྲལ་ཆེད་དམིགས་ཀྱིས་བཤད་མཚམས་བཞག་འགྲོ་བས་ལན་རེར་ཚིག་པའང་
ཟོས་འོང་། དེ་ལས་མ་ཉན་པར་བསྡད་ན་ད་དུང་དེ་བཟང་བར་འདུག”ཟེར།
ཁོའི་སྐད་ཆ་དེ་དག་གིས་སྒྲ་སྡུད་འཕྲུལ་ཆས་ནི་སྤྱོད་སྒོ་ཅི་ཡང་མེད་པའི་གནས་སུ་
འཕངས་སོང་བས། ང་ལ་རང་དབང་མེད་པར་དགོད་རྒྱུ་ཞིག་བྱུང་སོང་། ཁོས་ཀྱང་ངའི་
བསམ་དོན་ཅུང་རྟོགས་སོང་བ་འདྲ། ཅུང་དོགས་མི་བདེ་བར་གྱུར་ཏེ''དེ་དག་དང་བསྡུར་
ན་ཁ་ཤགས་ལ་ངོ་མ་ཉན་རྒྱུ་འདུག ཕུར་བ་དང་རིན་ཆེན། སྨན་བླ་སྐྱབས་དང་ཕག་མོ་
བཀྲ་ཤིས… ...ངོ་མ་ཁ་བདེ་ཏག་ཏག་རེད”ཟེར། ཁོས་དེ་ལྟར་བཤད་རྗེས་ཅུང་ཙམ་ལ་
འདང་ཞིག་བརྒྱབ་ནས་བསྡད་བྱུང་བ་དང༌། མཇུག་ཏུ་ཁོའི་སེམས་གཏམ་ངོ་མ་དེ་བཤད་
བྱུང“གང་ལྟར་སྒྲ་སྡུད་འཕྲུལ་ཆས་ལ་མཚོན་ན་ང་ཚོས་ཁོ་ཁོ་ནར་ཉན་ནས་སྡོད་དགོས་
པ་ལས། ཁོས་ང་ཚོའི་སེམས་དོན་རྟོགས་མི་ཐུབ་པ་རེད་ཨང་། དེ་དང་བསྡུར་ན་ཁྱི་གུ་
འདི་ཙམ་ཡིན་ཡང་། མིའི་སེམས་ལ་ཅི་ཞིག་དྲན་གྱིན་པ་དེ་མ་ཐག་ཁོ་ཚོས་རྟོགས་འགྲོ་
ཟེར་ནས་ཡིད་ཚིམས་འགྲོ།
ཁོའི་སྐད་ཆ་དེ་ཐོས་རྗེས་ང་ལ་ཡང་སྐད་ཆ་གཞན་བཤད་རྒྱུ་མེད་པར་གྱུར་སོང་། མ་
གཞི་མི་ལ་སེམས་གསོ་བྱེད་ཐབས་འབའ་ཞིག་ནི་སྐད་ཆ་སྙན་མོ་བཟང་བོ་གང་བྱུང་དུ་
བཤད་རྒྱུ་དེ་མ་ཡིན་པར། ཆེས་གལ་ཆེ་བ་ནི་ཕ་རོལ་བོས་རང་སེམས་ཀྱི་མྱ་ངན་ལ་རྒྱུས་
ལོན་བྱེད་རྒྱུ་དེ་ཡིན་པར་འདུག ཁྱི་གུ་ནི་གང་ལྟར་ཡང་སེམས་ལྡན་ཞིག་ཡིན་པའི་ཆ་
ནས། ཁོས་མེས་པོའི་རྣམ་འགྱུར་ལས་ཁོའི་སེམས་ཀྱི་གཏིང་རིམ་ན་བསྐྱངས་པའི་སྐྱོ་
གདུང་མང་བོ་ཞིག་རྒྱུས་ལོན་བྱེད་ཀྱིན་ཡོད་ཚོད་འདུག་ཅིང་། མེས་པོས་ཀྱང་ང་ཚོ་ཁྱིམ་
མི་སུ་ལའང་ཚོར་དུ་འཇུག་མི་འདོད་པའི་སེམས་ཀྱི་མྱ་ངན་དེ་དག་ཡོད་ཚད་ ལྐོག་ཏུ་
སུས་ཀྱང་མི་ཚོར་བའི་ངང་ཁྱི་གུ་ལ་རེ་རེ་བཞིན་བགྲང་སྟེ་སེམས་ངལ་མང་བོ་ཞིག་ལས་
།
207



གཡུ་དྲུག་དཀར་དཔེ་ཚོགས།
་རཀ་དཀར་!
གཡོལ་ཐབས་བྱེད་ཀྱིན་ཡོད་པ་འདྲ།
བལྟས་ཡོང་ན་ཁྱི་གུ་ཁྲ་བོ་གསོས་པ་དེས། མེས་པོའི་སེམས་ཀྱི་ཨ་ཕ་དང་སྡེར་དཀར་
ཚེ་དུས་བྱས་པའི་མྱ་ངན་མང་པོ་ཞིག་རང་བཞིན་གྱིས་དྭངས་པར་གྱུར་འདུག་པས། ངའི་
སེམས་ཀྱང་བདེ་བར་གྱུར་སོང་།
ང་སློབ་མཐར་ཕྱིན་པ་ནས་བཟུང་། མེས་པོས་ཀྱང་སྔོན་ཆད་ལྟར་ང་འབོད་པའི་ཚེ་
ན་དོམ་བུ་ཞེས་ཁྱི་མིང་མི་འབོད་པར་ངའི་རང་མིང་ངོ་མ་ནས་བོས་འོང་། དེ་ནི་ད་ལྟ་
ང་ལོ་ཚོད་ངེས་ཅན་ཞིག་ལ་བསླེབས་ཟིན་པས། རང་བཞིན་གྱིས་རང་གི་ཚ་བོར་བརྩི་
བཀུར་བྱས་པ་ཙམ་མ་ཡིན་པར། ང་མི་དམངས་ཀྱི་དགེ་རྒན་བྱས་པ་དེར་ཧ་ཅང་དགའ་
གྱིན་པའི་རྣམ་འགྱུར་ཞིག་ཀྱང་ཡིན་པ་འདྲ། དེ་རྗེས་སུ་ང་ཡུལ་དུ་ཡོང་སྟེ་ཁོ་ལ་སྐོར་བ་
རྒྱག་པའི་དུས་སུ། ཁོས་ཀྱང་གཞི་ནས་ང་དང་ལྷན་དུ་ངའི་ལས་ཀའི་ཐད་ཀྱི་ཁ་བརྡ་རེ་
བྱེད་པ་རེད། སྐབས་འདིར་སྲིད་གཞུང་ལས་ཁུངས་དང་སྤྱི་ཚོགས་ལས་རིགས་ཀྱི་སྟེང་
གང་ཡིན་ཡང་། ཁ་ནས་བཤད་དུས་དགེ་རྒན་ལ“མིའི་རིགས་ཀྱི་བསམ་པའི་ཨར་ལས་
ཇུས་འགོད་མཁན”དང་། སློབ་གསོའི་བྱ་བར་ཡང”ལོ་བརྒྱའི་ཇུས་ཆེན། སློབ་གསོ་རྩ་
གནད”ཅེས་པའི་སྦྱར་བྱང་སྦྱོར་གྱིན་ཡོད་མོད། དོན་དངོས་ཐོག་ནས་དགེ་རྒན་ལ་བརྩི་
འཇོག་དང་སློབ་གསོར་མཐོང་ཆེན་བྱེད་ཀྱིན་མེད་པ་སྟེ། དགེ་རྒན་ཞིག་མཐོང་ཚེ " ཁོ་
ནི་དགེ་རྒན་ཞིག་རེད”ཅེས་དམའ་སར་འཕེན་པ་དང་། སློབ་གསོའི་བྱ་བ་ཡང་“ཁ་ནས་
བཤད་དུས་གཙོ་བོར་བྱེད་པ་དང་ལག་བསྟར་བྱེད་དུས་ཕལ་བར་བྱེད་པ། བྲེལ་བ་ཆེ་
དུས་དོར་བར་བྱེད་པའི “གནས་བབ་ཅིག་ཆགས་ཡོད། དེ་བས་ང་ཡང་རང་ཉིད་ཀྱི་དགེ་
རྒན་གྱི་ལས་གནས་འདིར་དགའ་བོ་མེད་པས་ཐབས་བརྒྱ་ཇུས་སྟོང་གིས་ལས་བསྒྱུར་བྱེད་
ཨེ་ཐུབ་ལ་འབད་ཀྱིན་ཡོད། འོན་ཀྱང་ཨ་མ་དང་པུ་བོ་དག་གིས་ད་ལྟའི་སྤྱི་ཚོགས་ཐོག་
གི་ཉོག་འཛིང་གི་གནས་ལུགས་དེ་རིགས་མི་རྟོགས་ཕྱིར། དགེ་རྒན་བྱས་ནའང་གང་ལྟར་
208



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
རྒྱལ་ཁབ་ཀྱི་ཟླ་ཕོགས་ཡོད་པས་སེམས་ཧ་ཅང་དགའ་བཞིན་འདུག མེས་པོ་ནི་ཁོ་ཚོ་
དང་མི་འདྲ་བར་ཕྱོགས་གང་ཐད་ནས་གནས་ལུགས་ཤིག་རྟོགས་ཀྱིན་ཡོད་པས། ང་དགེ་
རྒན་བྱས་ན་མི་འདོད་པ་དེ་ནི་མི་འགྲིག་ཚུལ་བཤད་བྱུང་།
ཁོས“དགེ་རྒན་བྱས་ན་བཟང་བ་རེད། དགེ་རྒན་བྱས་ན་གང་ལྟར་མི་སེམས་ལ་སྡུག་
འཇོག་པ་མ་རེད། མང་ཚོགས་ཀྱི་རྒྱུ་ནོར་ལྐོག་ཟ་བྱེད་མི་སྲིད་ལ། བྱ་རྒྱུ་ཡང་ཡོད་པ་མ་
རེད”ཟེར།
ཚུལ་དེར་ངས་ཀྱང་ནན་ཏན་དུ“འོན་ཀྱང་དགེ་རྒན་ནི་མི་རྣམས་ཀྱིས་མིག་ནང་དུ་
མི་འཇོག་པ་རེད། ད་དུང་མི་ཚང་མས་དགེ་རྒན་གྱིས་ལེན་པ་ནི་ཟླ་ཕོགས་མ་རེད་གླ་
ཕོགས་རེད། ཁོ་ཚོ་ནི་བྱིས་པ་ཚོར་གླ་བྱེད་པའི་གཡོག་པོ་ཡིན་པ་རེད་ཟེར་གྱིན་འདུག
སྐད་ཆ་དེ་དག་ཐོས་ཚེ་ངོ་མ་སྙིང་ན་འོང་ཞེས་རང་གི་གནས་ལུགས་དྲངས་པ་ཡིན།
ཁོ་ཏག་ཏག་ངའི་ལྡོག་ཕྱོགས་ནས་ལངས་བྱུང་། ''སྙིང་ན་དོན་ཅི་ཞིག་ཡོད་དམ།
གཡོག་པོ་བྱེད་མི་འདོད་ཚེ་རྒྱལ་བོ་བྱེད་དགོས་པ་རེད། རྒྱལ་ཁབ་ཅིག་ལ་རྒྱལ་བོ་ནི་
གཅིག་ལས་མེད་པས། དེའི་ཞོལ་གྱི་ཀྲུང་དབྱང་གི་དཔོན་པོ་དང་ཞིང་ཆེན་གྱི་དཔོན་
པོ། ཁུལ་གྱི་དཔོན་པོ་དང་རྫོང་གི་དཔོན་པོ། ཞང་གཙོ་དང་སྡེ་དཔོན་ཚང་མ་གཅིག་ནི་
གཅིག་གི་གཡོག་པོ་བྱས་ཏེ་ཡོད་པ་མིན་ནམ། ཀྲུང་གོ་དེ་འདྲ་ཡིན་པས། ཕྱི་རྒྱལ་ཡིན་
ནའང་དེ་འདྲ་ལོས་ཡིན། གཙོ་བོ་རང་ཉིད་ཀྱི་བྱ་བ་གང་ཡིན་པ་དེ་བདེ་བླག་ངང་འགྲུབ་
པར་བྱས་ཏེ། དེ་ཐོབ་ཀྱི་ཟླ་ཕོགས་དག་ལེན་དགོས་པ་རེད། དགེ་རྒན་ཡིན་ནའང་ཚང་མ་
དང་གཅིག་འདྲ་ཡིན་པ་རེད”ཟེར། །
ཁོའི་སྐད་ཆ་དེས་ང་ནི་ཧ་ལས་པར་བྱས་སོང་། ཁོ་ད་བར་དུ་ཁྱིམ་ནང་འདིར་
བསྡད་ནས་བུ་དང་ཚ་བོ་དག་གི་ཁ་རྒྱབ་ཁོ་ནར་འབད་འབུངས་དང་སེམས་ཁུར་བྱེད་པ་
ལས། རྒྱལ་སྤྱིའི་སྟེང་གི་རྙོག་འཛིང་ཆེ་བའི་འགལ་མཐུན་དང་། རྒྱལ་ནང་གི་བློ་ཡུལ་
2O9



ད་ར།
གཡུ་དྲུག་དཀར་དཔེ་ཚོགས།
ལས་འདས་པའི་འགྱུར་ལྡོག་བཅས་ལ་རྒྱུས་མངའ་ཅི་ཡང་མེད་ན་ཡང་། གློ་བུར་དུ་སྤྱི་
ཚོགས་སྟེང་གི་གནས་ལུགས་ཟབ་མོ་དེ་འདྲ་ཞིག་ཇི་ལྟར་རྟོགས་པ་ཡིན་ནམ་སྙམ་བྱུང་།
ཡིན་ནའང་ང་ཚོའི་སྡེ་བ་ལ་མཚོན་ན་ཁྱིམ་ནང་གི་བྱིས་པ་ནར་སོན་ཏེ་མནའ་མ་ཞིག་
བླངས་ཚེ། གཞི་ནས་ཁྱིམ་བདག་གི་འགན་ཁུར་ཡོངས་སུ་གྲུབ་པར་བརྩི་བཞིན་ཡོད་པས།
མེས་པོ་ཡང་དེ་ལས་མ་འདས་པར་ང་སྔར་ནས་བྱ་བའི་ནང་དུ་ཞུགས་ཐུབ་པར་གྱུར་པས།
ད་ནི་ངའི་གན་དུ་ཆུང་མ་ཞིག་བླངས་ཚེ་ཁྱིམ་ནང་གི་བྱ་བ་ཡོངས་རྫོགས་གྲུབ་ཟིན་པར་
སྙམ་གྱིན་འདུག ལན་རེར་ཁྱིམ་ནང་དུ་མི་གཞན་མེད་པར་ངེད་གཉིས་ཀ་སྡོད་པའི་དུས་
སུ། ང་ལ་ལོ་ན་ཆུང་བའི་དུས་སུ་གཉེན་སྒྲིག་བྱས་ཤིང་བྱིས་པ་བཙས་ན། གནས་སྐབས་
སུ་དཀའ་སྡུག་དང་བྲེལ་བ་ཅུང་ཡོད་ཀྱང་། རང་ཉིད་དར་མར་གྱུར་བའི་དུས་སུ་བྱིས་པ་
དག་ཀྱང་ནར་སོན་ཡོད་པས། ཧ་ཅང་སྐྱིད་པོ་ཡིན་ཚུལ་གྱི་ཉམས་མྱོང་ངམ་གནས་ལུགས་
མང་པོ་ཞིག་བཤད་པར་མ་ཟད། ད་དུང་ཁྱིམ་ཚང་གན་དང་གན་ཚང་ལ་བུ་མོ་འདི་དང་
འདི་འདྲ་བ་ཞིག་འདུག་པས། ཅི་འདྲ་རེད་སོགས་ཀྱི་སྐད་ཆ་ཡང་དྲིས་ཡོང་།
ང་ལ་མཚོན་ན་བྱ་བའི་ནང་དུ་ཞུགས་མ་ཐག་པའི་སྐབས་ཡིན་པས། ད་དུང་གཞོན་
ནུའི་རྩེད་གཡེང་གི་ནང་དུ་མགོ་འཁོར་བ་ལས། ཆུང་མ་བླངས་ནས་ཁྱིམ་ཚང་སྐྱོང་བའི་
ཕྱོགས་ལ་འདང་ཡང་བརྒྱབ་མ་མྱོང་། ནམ་རྒྱུན་གཟའ་མཇུག་གི་དུས་སུ་སློབ་གྲྭ་གཞན་
དག་གི་ནང་དུ་ཕྱིན་ཏེ། དགེ་རྒན་གཞོན་ནུ་དག་དང་ལྷན་དུ་བྲོ་འཁྲབ་པ་དང་རྩེད་མོ་
རྩེས་པ་སོགས་བྱས་ནས་དུས་འཁྱོལ་བར་བྱས་པ་ཡིན།
སྐབས་དེར་ང་ལ་ཟླ་རེར་ཟླ་ཕོགས་སྒོར་ལྔ་བརྒྱ་ལྷག་ཡོད་དེ། དེ་དུས་སྒོར་ལྔ་བརྒྱ་
ཞེ་ན་ཡུལ་མི་ཚང་མས་ཧ་ཅང་སྨོན་གཞིར་གྱུར་བའི་གྲངས་ཀ་ཧ་ལས་པ་ཞིག་རེད་ལ།
ང་རང་ཉིད་ལ་མཚོན་ན་ཡང་ད་བར་དུ་སྒོར་མོ་འདི་འདྲ་མང་པོ་ཞིག་ལག་ཏུ་ལེན་མྱོང་
མེད་པས། དངོས་གནས་བཀོལ་མི་ཚར་བ་ཞིག་རེད། ཟླ་རེ་བཞིན་སློབ་གྲྭའི་ཇ་ཁང་དུ་
210



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཟས་རིན་གྱི་སྒོར་མོ་ཉི་ཤུ་ལྷག་བྱིན་པ་དང་རང་ཉིད་ལ་ལྭ་བ་རེ་ཉོས་རྗེས། ཡུལ་དུ་འགྲོ་
དུས་ཁོ་ཚོ་མི་རེ་རེར་སྟོད་གོས་དང་ནང་གོས་རྒྱ་བཟོས་མ་གསར་བ་རེ་ཉོས་སོང་བ་ཡིན།
དེའི་ཚེ་གཞན་དག་ནི་ཧ་ཅང་དགའ་བར་བྱེད་ཀྱང་མེས་པོ་ནི་དེ་མ་ཐག་མི་དགའ་བར་
འགྱུར་འགྲོ། དངོས་པོ་དེ་དག་སྟོན་བཞིན་དུ”འདི་དག་ཉོས་ནས་ཅི་བྱེད་དམ། འདི་ནི་
སྒོར་མོ་གང་བྱུང་དུ་བརླགས་པ་མ་རེད་དམ། འདི་དག་ནི་ཁྱོད་ཚོས་སྒོར་མོའི་རིན་ཐང་
མ་ཤེས་པས་རེད”ཟེར།
ངས་ཀྱང་རང་ཉིད་ཀྱིས་ཉོས་པར་གནས་ལུགས་ཡོད་ཚུལ་གྱིས“སྒོར་མོ་ནི་ཁ་རྒྱབ་
ཀྱི་དོན་དུ་བཀོལ་དགོས་པ་མ་རེད་དམ། དེར་བཀོལ་རྒྱུ་མིན་ན་སྒོར་མོས་ཀྱང་ཅི་བྱེད་
དམ”ཞེས་བཤད།
མེས་པོས་མགོ་བོ་འཕྲེད་དུ་གཡུག་གིན་དུ་ད་ནི་ཁྱོད་ཀྱང་ཆུང་རྒྱུ་མི་འདུག་པས་
རྗེས་ཕྱོགས་མནའ་མ་ཞིག་མི་ལེན་ནམ། ཚེ་གང་བོར་མི་རྐྱང་དུ་སྡོད་རྒྱུ་ག་ལ་ཡིན”ཟེར།
ཁོས་བཤད་པའི་ནང་དོན་ནི་ང་ལ་སྒོར་མོ་བསགས་ཏེ། རྗེས་ནས་རིན་གོང་ཆེན་
བྱིན་ཏེ་མནའ་མ་ཞིག་ལོངས་ཤིག་ཟེར་བ་དེ་རེད། དོན་ངོ་མར་བཤད་ན་ཁོས་བཤད་པའི་
སྒོར་མོའི་རིན་ཐང་ཟེར་བ་ཡང་དེ་ཡིན་པར་འདུག ཁོས་ནམ་རྒྱུན་ངའི་ཐོས་སར་ཁྱིམ་
ཚང་སུ་ཚང་གིས་མནའ་མ་ཞིག་བླངས་པར་གཉེན་རྟགས་ལ་སྒོར་མོ་སྟོང་གཅིག་བླངས་
པ་རེད་ཟེར་བའམ། དེ་ཚང་ལ་བུ་མོ་ཡག་མ་ཞིག་འདུག་ཀྱང་ཕལ་ཆེར་གཉེན་རྟགས་ལ་
སྒོར་སྟོང་གཅིག་གི་ཡན་ཆད་དགོས་ཟེར་ངེས་རེད་སོགས་བཤད་ཀྱིན་འདུག་པའི་ནང་
དོན་ཕལ་ཆེར་དེ་ཡིན་སྲིད་དེ། ཁོས་ལྐོག་བརྡའི་ཚུལ་དུ་ང་ལ“བུ་མོ་ཡག་མ་ཞིག་གང་
མྱུར་ངང་ཆུང་མར་ལོངས་ཤིག”ཟེར་བ་ཡིན་ཚོད་འདུག
ངས་ཚིག་ཐག་ཆོད་པའི་ངང”ངས་ད་དུང་ཆུང་མ་ལེན་རྒྱུ་མིན། རྗེས་ཕྱོགས་སུ་བློ་
ངོར་འཚམ་པའི་བྱ་བ་ཞིག་ལག་སོན་བྱུང་ཚེ་གཉེན་སྒྲིག་བྱས་ནའང་འཕྱི་མི་འདུག”ཅེས་
21 1



གཡུ་དྲུག་དཀར་དཔེ་ཚོགས།
བཤད།
ངའི་སྐད་ཆ་དེ་མེས་པོའི་བློར་ཅུང་བབས་མ་བྱུང་བ་འདྲ་ཡང་མི་འཐད་པའི་སྐད་
ཆ་ཅི་ཡང་བཤད་མ་བྱུང་། ཅུང་ཙམ་ལ་འདང་ཞིག་བརྒྱབ་རྗེས་དལ་ལྷོད་ངང་དེ་ལ་ཁྱོད་
རང་ཉིད་ཀྱིས་ལྟོས་ཤིག”ཟེར།
དེ་ནས་བཟུང་ཁོས་སླར་ཡང་ང་ལ་ཆུང་མ་ལེན་དགོས་པའི་དོན་དག་ཅི་ཡང་གླེང་མ་
མྱོང་། །
ཕྱི་ལོར་ཕུ་བོ་ཁྱོ་ཤུག་གཉིས་ཀར་ཡང་བུ་ཆུང་ཞིག་བཙས་བྱུང་བས་མེས་པོའི་སེམས་
ཧ་ཅང་དགའ་བར་གྱུར་སོང་། དེའི་ཁར་ནམ་རྒྱུན་ཨ་ཅེ་ཡིས་ཁོ་མོའི་བུ་མོ་ཁྲིད་ནས་ཕྱིར་
ཡུལ་དུ་ཡོང་བའི་ཚེ་ན་ཁོས་ཀུ་རེའི་སྒོ་ནས་ཨ་ཅེ་ལ་ངས་ཁྱོད་ཅུང་བཟང་སྙམ་ཡོད་མོད།
ནག་མོ་ཞིག་མ་གཏོགས་བཙའ་མ་ཐུབ་པར་འདུག དེ་ལས་ངའི་ཚ་བོར་ལྟོས་དང༌། རྒྱལ་
ཁབ་ཀྱི་དཔོན་པོ་ཞིག་གི་ཉམས་མི་འདུག་གམ”ཅེས་ཡང་ཚ་མོར་སྨོད་པ་དང་ཡང་ཚར་
བསྟོད་པ་བྱེད་པའི་ཕྱོགས་ཞེན་བྱས་ཡོང་།
ཨ་ཅེའི་སེམས་ལ་བསྣད་པར་གྱུར་ཏེ་ན་ཟུག་མ་ཐེག་པར”བུ་མོ་ཡིན་ཡང་ཁྱོད་ཀྱི་
ཡང་ཚ་མོ་ཡིན་པ་རེད། ཁྱོད་ཀྱིས་ང་ཚོ་ཕྱི་རོལ་ཏུ་ཡོད་པ་དག་བརྗེད་སོང་ངམ། རང་གི་
གན་དུ་ཡོད་པ་ལ་འདང་ཆེ་བ་ལ་ལྟོས་དང”ཟེར།
མེས་པོ་དེ་མུར་བགད་ཡོང་། ཁོས་རང་ཉིད་ཀྱི་ཁུག་མ་སྔོག་ནས་ཡང་ཚ་མོར་ཀ་ར་
རེ་བྱིན་ནས་ཁ་སློང་བར་བྱེད་པ་དང་། ལན་རེར་གློ་བུར་དུ་ཁྱི་གུ་ཁྲ་བོ་ཡིད་དུ་དྲན་ནས་
ཁོ་ཚོར”“ཁྱོད་ཚོས་རང་ཉིད་ཚོའི་ཕོ་བ་བསམས་ཏེ་ངའི་ཁྱི་གུ་བརྗེད་སོང་བ་མིན་ནམ་
ཞེས་འདྲི་བར་བྱེད།
སྐབས་འདི་དག་ལ་མེས་པོ་ནི་བྱིས་པ་དག་དང་ཁྱི་གུ་ཁྲ་བོ་སྙོར་བའི་ཕྱོགས་སུ་མགོ་
འཁོར་ཏེ་ཕལ་ཆེར་ངས་ཕྱི་རོལ་ཏུ་བྱ་བ་བསྒྲུབས་ཀྱིན་པ་ཡང་བརྗེད་སོང་བ་ལྟར་འདུག
212



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ང་ནམ་རྒྱུན་སློབ་གྲྭའི་ནང་དུ་བསྡད་ནས་དལ་བྲེལ་མེད་ཅིང་ཚར་རྒྱུ་ཡང་མེད་པའི་སློབ་
ཁྲིད་ཀྱི་བྱ་བ་ཉག་ཉོག་ཁྲོད་ནས་ཉི་མ་བསྐྱལ་ཐབས་བྱས་པ་ཡིན།
དགེ་རྒན་གྱི་ཟླ་ཕོགས་ནི་ལྟོས་བཅས་ཀྱིས་སྲིད་གཞུང་ལས་བྱེད་པ་དག་ལས་སྒོར་
ཉུང་ཙམ་གྱིས་མཐོ་བ་ལྟར་ཡོད་ཀྱང་། དོན་ངོ་མའི་ཐོག་ནས་དགེ་རྒན་དག་གིས་ཕར་
འབུལ་གྱིན་པ་ནི་སྒོར་ཉུང་ཙམ་གྱི་ནང་དོན་ལས་ག་ལ་ཚད་དེ། ནངས་མོ་ནམ་མ་གསལ་
བའི་དུས་ནས་དགོང་མོ་མུན་རུབ་པའི་བར་དུ་ཉལ་ཁོམ་དང་གཉིད་ཁོམ་མེད་པར་། སློབ་
ཁང་ནང་དུ་བརྒྱུགས་ནས་ནངས་སྦྱོང་དང་དགོང་སྦྱོང་ལ་ལྟ་རྟོག་བྱེད་དགོས་པ་དང་།
ཉིན་གང་བོར་ཡང་སློབ་ཁྲིད་བྱེད་མི་དགོས་ན་ལས་བྱར་བལྟ་དགོས་པ་དང་། ལས་བྱར་
བལྟ་མི་དགོས་ན་སློབ་ཁྲིད་གྲ་སྒྲིག་འབྲི་དགོས་ལ། དེ་དག་ཚང་མའི་འགན་ཁུར་འགྲུབ་
སོང་སྙམ་དུས། སླར་ཡང་སློབ་ཕྱིའི་བྱ་འགུལ་སྣ་ཚོགས་བཀོད་སྒྲིག་བྱས་ཡོང་བར་མ་
ཟད། ད་དུང་སློབ་ཁང་དང་ཉལ་ཁང་གི་གཙང་སྦྲ་དང་། འཛིན་གྲྭའི་ནང་ཁུལ་གྱི་སྒྲིག་
ལམ། སློབ་མ་ཞན་གྲས་ལ་ཆེད་དམིགས་ཀྱིས་དུས་ཚོད་བཏོན་ཏེ་ཟུར་ཁྲིད་བྱེད་པ་སོགས་
ནི། ང་ལ་མཚོན་ན་ཧ་ཅང་མགོ་ན་བའི་དོན་དག་རྐྱང་རྐྱངརེད། དེའི་ཁར་སློབ་མ་དག་
སློབ་གྲྭར་མ་ཡོང་ན་དགེ་རྒན་དག་སོང་སྟེ་ཁྱིམ་བདག་ལ་ཞུ་བ་བྱས་ཏེ་ཁྲིད་ཡོང་དགོས་
པ་དང་། སློབ་མ་དག་ལ་ཚིག་རྣལ་མོ་བཤད་ན་དགེ་རྒན་ལ་སྐྱིན་ལན་འཇལ་བ་ལྟར་གློ་
བུར་དུ་ཡུལ་ལ་འབྲོ་བར་བྱེད་པ། འཛིན་གྲྭའི་མི་གྲངས་མ་ལོངས་ཚེ་སློབ་གཙོས་སྐྱོན་
བརྗོད་བྱེད་པ་དང་། སློབ་མཇུག་གི་འཛིན་གྲྭའི་རྒྱུགས་འབྲས་མ་བཟང་ཚེ་དཔལ་འབྱོར་
གྱི་ཆད་པ་གཅོད་པ། འདི་དག་ཡོད་ཚད་ཀྱི་དབང་གིས་ང་ནི་ངོ་མ་ངུ་དགོས་པའམ་དགོད་
དགོས་པ་གང་ཡིན་མི་ཤེས་པ་ཞིག་ཏུ་བཏང་སོང་། འདི་དག་དང་བསྡུར་ན་དེ་སྔ་རང་ཁྱིམ་
ནས་མེས་པོས་མ་ཉེས་ཁ་གཡོགས་ཐེབས་པ་དེ་ནི་གླེང་རིན་མེད་པ་ཞིག་རེད། ངས་ཁོ་ལ་
དོན་དག་བརྩད་ནས་ཚིག་རྩོད་ཅིག་བྱས་པ་དང༌། གནས་ལུགས་བགྲང་རེས་ཀྱི་འཁོན་
213



གཡུ་དྲུག་དཀར་དཔེ་ཚོགས།
རེས་བྱས་པ་ནི་རྒྱུན་ལྡན་གྱི་དོན་དག་ཅིག་ཡིན་པས། མ་ཉེས་ཁ་གཡོགས་ཤིག་ཏུ་བགྲང་
ཐབས་ཅི་ཡོད། རེ་བ་ཡོད་ན་ཞུ་ཡུལ་མེད་པ་དང་གནས་ལུགས་ཡོད་ན་ཉན་མཁན་མེད་
པ། སྡུག་ཡོད་ན་ཞུ་ས་མེད་པའི་ཁར། ཁོག་ན་སྡུག་གིས་གང་ཡང་ངོ་གདོང་འཛུམ་ནས་
ལེགས་སོ་ཟེར་དགོས་པའི་དགེ་རྒན་གྱི་འཚོ་བས། ང་ལ་མངར་སྐྱུར་ཚ་གསུམ་གང་ཡིན་
མི་ཤེས་པའི་བྲོ་བ་ཞིག་མྱངས་སུ་བཅུག་སོང་། དེའི་དབང་གིས་དགེ་རྒན་གྱི་གོ་ཐོབ་ཀྱང་
གཞན་གྱི་མིག་ལམ་དུ་རིམ་བཞིན་འདི་ལྟར་ཉམས་དམས་སུ་གྱུར་པ་ཡིན་པས། ཉིན་
བཞིན་ཚར་རྒྱུ་མེད་པའི་སྡུག་ལས་འདི་དག་ལ་འཁང་ར་ཅི་ཡང་མེད་པར་ད་དུང་ཡང་
སློབ་གསོའི་ལས་གནས་ལ་དགའ་བའི་དགེ་རྒན་དེ་རིགས་ནི་ཧ་ཅང་རླབས་ཆེན་ཡིན་
སྲིད་མོད། ང་ནི་ཏག་ཏག་དེ་འདྲའི་རླབས་ཆེན་གྱི་མི་ཞིག་བྱ་མི་ནུས་ལ་བྱེད་ཀྱང་མི་
འདོད། །
དགེ་རྒན་གྱི་རྙོག་འཛིང་ཆེ་ལ་དྲང་སྙོམ་མིན་པའི་འཚོ་བའི་ཁྲོད་ནས། ངས་ཀྱང་
གཞི་ནས་གང་ལ་གང་འཚམ་དང་དེ་ལ་དེ་སྟོན་གྱི་ཐབས་ཤེས་སྤྱད་པ་ཡིན། ངོ་མ་བཤད་
ན་འཁང་ར་ལ་ཡ་ལན་འཇལ་ཐབས་དེ་ངས་བྱིས་པའི་དུས་ནས་མེས་པོའི་གན་དུ་སྦྱོང་
བརྡར་བྱས་ཟིན་པས། མགོ་ཁྲིད་དག་གིས་གང་ལས་གང་སྒྲུབ་ཟེར་བ་མཐའ་དག་སྒྲུབ་
རྐྱང་བྱས་པ་ལས། སློབ་མའི་སྦྱངས་འབྲས་ཇི་ལྟར་གོང་འཕེལ་དུ་གཏོང་བའི་ཐད་ལ་
བསམ་བློ་ཅི་ཡང་མ་བཏང་། དེ་བས་རེ་ཞིག་གི་རིང་མགོ་ཁྲིད་ཀྱི་མིག་ནང་དུ་ང་དགེ་རྒན་
ལེགས་པོ་ཞིག་རེད་སྙམ་གྱིན་འདུག་ཀྱང་། རང་ཉིད་གཅིག་པུས་བསམ་བློ་གཏོང་དུས་
རང་ཉིད་ནི་སྒེར་དོན་ཁོ་ན་སྙེག་པའི་ཉེས་ཅན་ཞིག་ཡིན་པའི་འདུ་ཤེས་ཀྱང་སྐྱེས་འོང་།
དེའི་རྐྱེན་གྱིས་ངས་སླར་ཡང་རང་ཉིད་ཀྱི་ད་ལྟ་དང་མ་འོངས་པའི་གནས་བབ་ལ་བསམ་
བློ་བཏང་བ་ཡིན། འོན་ཀྱང་དེ་དག་ནི་ང་རང་ཉིད་ཀྱི་དོན་དག་ཡིན་པས་མེས་པོ་ལ་རྒྱུས་
བཤད་བྱེད་དོན་མི་འདུག
214



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ང་ཡུལ་དུ་ཡོང་བའི་སྐབས་ཤིག་དང་བསྟུན་ནས་ངས་ཁོ་ལ"ང་རང་དགེ་རྒན་བྱས་
པས་ཕན་ཐོགས་མི་འདུག་པས། ངས་ལས་བསྒྱུར་བྱས་ན་འདོད་”ཅེས་བཤད།
ཁོ་ཅུང་ཡ་མཚར་བ་ལྟར་གྱུར་ཏེ“ཅི་ཞིག་ལ་ལས་བསྒྱུར་བྱེད་སྙམ་པ་ཡིན”ཅེས་དྲིས་
བྱུང་།
ངས་འདང་རྒྱག་ཅི་ཡང་མེད་པའི་ངང“སྲིད་གཞུང་གི་ལས་བྱེད་པ་ཞིག་བྱས་པས་
ཆོག”ཅེས་ལན་བཏབ།
མེས་པོ་དེ་འཕྲལ་ཅུང་མི་དགའ་བར་གྱུར་སོང་། ཁོས་རེ་ཞིག་ལ་ཅི་ཡང་མི་བཤད་
པར་མགོ་བོ་སྒུར་ནས་བསམ་བློ་གཏོང་བ་ལྟར་བསྡད་བྱུང་ལ། ཁོས་བསམ་གཞིགས་གཏོང་
དུས་དཔྲལ་བའི་གཉེར་རིས་དེ་སྟུག་པོར་བསྡུས་འདུག་པས། བལྟས་མ་ཐག་ཏུ་རྣམ་
འགྱུར་དེ་ཧ་ཅང་ལྕི་ཞིང་གཟབ་ནན་ཞིག་ཡིན་པའི་སྣང་བ་སྐྱེས་འོང་། མཇུག་མཐར་
དངན་པ་ཞིག་འཐེན་ནས”ལས་བྱེད་པ་བྱས་ན་མི་སེམས་ལ་སྡུག་འཇོག་ངེས་རེད། མང་
ཚོགས་ལ་བསམ་འཆར་ཡང་མང་བ་རེད། ཁྱོད་ཀྱིས་ལྟོས་ཤིག”ཟེར།
ངས་གང་ནུས་ངང་ཁོ་ཡིད་སྐྱོ་རུ་མི་གཞུག་ཆེད་དུ་གདེང་ཚོད་ཡོད་པའི་ངང“མི་
སེམས་ལ་སྡུག་འཇོག་མི་འཇོག་དེ་མི་གཤིས་ཀྱི་སྟེང་དུ་ཡོད་པ་ལས། ལས་ཀའི་སྟེང་དུ་
ཡོད་པ་ཞིག་མ་རེད”ཅེས་བཤད། །
མེས་པོས་ཡང་བསྐྱར་སྐད་ཆ་ཅི་ཡང་བཤད་མ་སོང་། ཡིན་ནའང་དཔྲལ་བའི་
གཉེར་རིས་ཁྲོད་ཀྱི་ཧ་ཅང་ལྕི་བའི་རྣམ་འགྱུར་དེ་ཅུང་ཞི་འཇམ་དུ་གྱུར་སོང་བས། ཕར་
བལྟས་ན་ངའི་སྐད་ཆ་དེས་ཁོ་ཅུང་བློ་བདེ་བག་ཕེབས་སུ་བཏང་སོང་བ་དང་འདྲ།
ཕྱི་དུས་ཀྱི་ལོ་ཟླའི་ནང་དུ། ང་གང་ནུས་སྒོས་རང་ཉིད་ཀྱི་དགེ་རྒན་བྱ་བ་ལས་
བསྒྱུར་བྱེད་པའི་ཐད་དུ་རྒྱུག་པ་ཡིན། སྨན་ཁང་ནས་ནད་ཡིག་རྫུན་མ་ཞིག་བླངས་ནས་
ལས་ཁུངས་སུ་ཟླ་གཉིས་ཙམ་གྱི་ནད་གནང་ཞུས་རྗེས། རང་ཉིད་ཀྱི་ཟླ་རེ་རེའི་ཟླ་ཕོགས་
215



གཡུ་དྲུག་དཀར་དཔེ་ཚོགས།
དག་ལ་སེར་སྣ་བྱས་ཏེ་སློབ་གཙོ་ནས་སློབ་གསོ་ཅུས་ཀྲང་དང་། རྫོང་དཔོན་ནས་རྫོང་ཨུའི་
ཧྲུའུ་ཅི་དག་གི་སར་ནངས་རྒྱུག་དགོང་རྒྱུག་བྱས་ཏེ། རང་ཉིད་ལ་ནད་ཡོད་པའི་དབང་
གིས་མུ་མཐུད་དུ་སློབ་གསོའི་བྱ་བ་བསྒྲུབ་མི་ཐུབ་པ་དང་། སྲིད་གཞུང་གི་ལས་ཁུངས་
གང་རུང་ཞིག་ཏུ་ལས་བསྒྱུར་བྱེད་རོགས་ཀྱི་ཞུ་བ་ལན་མང་ཕུལ་བས། ཕལ་ཆེར་སྒོར་
ཁྲི་གཅིག་ཙམ་གྱི་འགྲོ་སོང་བཏང་མཐར། གཞི་ནས་རེ་བར་ཡང་འབྲས་བུ་ཡོད་པར་
གྱུར་སོང་། འགག་སྒོ་རིམ་པ་རེ་རེ་ནས་ཀྱང་ངའི་རེ་འདོད་སྙན་ཞུའི་ཐོག་ཏུ་གནས་ཚུལ་
དངོས་གནས་ཡིན་ཞིང་། ལས་བསྒྱུར་བྱས་ཆོག་པའི་འཐད་ཡིག་དང་ཐམ་ཀ་བརྒྱབ་སོང་
བར་མ་ཟད། ང་ལས་བསྒྱུར་བྱས་ཏེ་རྫོང་ཆོས་ལུགས་ཅུས་ཀྱི་ནང་དུ་འགྲོ་རུ་བཅུག་སོང་། །
སྲིད་གཞུང་གི་བྱ་བར་ལས་བསྒྱུར་བྱས་པ་ནས་བཟུང་། ངེས་གཏན་གྱི་འགན་ཁུར་
དང་དུས་ཚོད་ཀྱི་ཚད་བཀག་ཅི་ཡང་མེད་པར། ཉིན་རྒྱུན་གཞུང་ལས་ཁང་དུ་བསྡད་དེ་
བག་ལྷོད་པོའི་ངང་ཇ་འཐུང་ཞོར་དུ། གསར་དུ་ཐོན་པའི་ཚགས་པར་ཀློག་རྒྱུ་ལས་ལས་
ཀ་གཞན་ཅི་ཡང་མི་འདུག་པས། ཕལ་ཆེར་ང་ནི་ཡོད་ཀྱང་ཆོག་ལ་མེད་ཀྱང་རུང་བའི་
ཟླ་ཕོགས་ལེན་མཁན་གྱི་མི་ལྷག་ཅིག་ཏུ་གྱུར་བ་དང་ཡོངས་སུ་མཚུངས། ལན་རེར་སྲིད་
གཞུང་གི་ལས་བྱེད་པ་དག་ཁག་བགོས་ཏེ། ཟླ་ཕྱེད་ཙམ་ལ་གཞི་རིམ་དུ་ཡིག་ཆ་དྲིལ་
བསྒྲགས་བྱེད་དུ་འགྲོ་དུས་སུ། ད་གཟོད་ང་ཚོ་ལས་ཀ་ཅི་ཡང་མེད་པའི་ལས་ཁུངས་ཀྱི་མི་
དག་ཀྱང་སྐོང་འཐེན་བྱེད་ཀྱིན་འདུག་མོད། དེ་ཡང་སྡེ་བའི་ནང་དུ་ཕྱིན་ཏེ་སྡེ་དཔོན་དང་
ཧྲུའུ་ཅི་དག་ལ་ལས་ཀ་བཀོད་སྒྲིག་བྱས་རྗེས་རང་ཡུལ་ལ་སོང་ན་ངལ་གསོས་ནས་བསྡད་
ཆོག་པ་རེད།
ང་ལས་བསྒྱུར་བྱས་པ་དེར་མེས་པོ་ནི་གཏན་ནས་ཡིད་འཐད་ཀྱིན་མི་འདུག ང་ནི་
དུས་རྒྱུན་དུས་ཚོད་ཀྱི་ངེས་གཏན་མེད་པར་ཡུལ་དུ་ཡོང་ནས་ཉིན་འགའ་རེར་གང་བྱུང་
དུ་སྡོད་པ་དེས། ཁོའི་སེམས་མ་བདེ་བར་ཡང་ནས་ཡང་དུ་ཁྱོད་རང་ལ་དོན་དག་ཅི་ཡང་
216



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
མེད་པར་དེ་ལྟར་སྡོད་ཨེ་རུང་ངམ”ཞེས་དྲི་བ་འདོན་པར་བྱེད་ལ། ཡང་སྡོད་ཡུན་རིང་ཚེ་
ཁོ་སྡོད་མ་ཚུགས་པར་སྔོན་ལྟར་དྲི་བ་མི་འདོན་པར། ཐད་ཀར་མངོན་སུམ་འཛེམ་མེད་
སྒོས”ད་ནི་ཁྱོད་ཀྱང་རང་ཡུལ་ནས་ཉིན་མང་བོར་བསྡད་སོང་བས། ཕྱིར་ལས་ཁུངས་ལ་
སོང་ཞིག”ཟེར་ནས་ཁྱིམ་འདི་ནས་ཕྱིར་འཕུད་ཐབས་བྱས་འོང་། ཚུལ་དེས་ཕུ་བོ་དང་
ཁྱིམ་མི་གཞན་དག་ཧ་ཅང་མི་དགའ་བར་གྱུར་འགྲོ་ལ། ཕུ་བོས“ཁོ་ལ་བྱ་བ་མེད་ན་ཡུལ་
ནས་ཉིན་འགར་བསྡད་པས་ཅི་སྐྱོན། ཁྱོད་ཀྱིས་ཐབས་བརྒྱ་ཇུས་སྟོང་གིས་ཕྱིར་འཕུད་
ཐབས་བྱས་ཏེ་ཅི་བྱེད”ཟེར།
སྐད་ཆ་དེ་མེས་པོའི་རྣ་བར་གཏན་ནས་མི་འགྲོ། ཁོ་དེ་འཕྲལ་ཧ་ཅང་མི་དགའ་བར་
གྱུར་ཏེ”ངས་ཁོ་ཕྱིར་འཕུད་ཐབས་བྱེད་པ་ག་ལ་ཡིན། ཁྱོད་ཚོས་འདང་ཞིག་རྒྱོབས་དང༌།
མི་རེ་རེར་རང་རང་གི་བྱ་བ་རེ་ཡོད་པ་རེད། ཁྱོད་ལ་མཚོན་ན་ཉིན་རྒྱུན་ལུག་རྫིར་འགྲོ་
དགོས་པ་རེད། གལ་ཏེ་ཁྱོད་ཀྱིས་ལུག་མ་འཚོས་པར་ཉིན་རྒྱུན་ཁྱིམ་ཉུལ་བྱས་ནས་
བསྡད་ན་འགྲིག་རྒྱུ་ཨེ་རེད། གལ་ཏེ་ཁྱོད་ལ་བྱ་བ་མེད་ན་རྒྱལ་ཁབ་ཀྱིས་ཀྱང་ཁྱོད་ལ་
གང་བྱུང་དུ་ཟླ་ཕོགས་སྟེར་ག་ལ་སྲིད”ཟེར།
མེས་པོས་ནི་དོན་དག་ཅི་ཞིག་ལས་པ་དང་སྐད་ཆ་ཅི་ཞིག་བཤད་ནའང་། རང་ཉིད་
ལ་གནས་ལུགས་ངེས་ཅན་རེ་ཡོད་པར་མ་ཟད། ཁོས་གནས་ལུགས་དེ་དམ་སྲུང་བྱས་ཚེ་
མི་སུ་ཞིག་གིས་བཤད་ཀྱང་བསྒྱུར་ཏུ་མེད་པ་ཡིན་པས། དོན་འདིར་མཚོན་ན་ཡང་དེ་
ལས་མ་འདས། ཡིན་ནའང་ད་ཐེངས་ཀྱི་དོན་འདིར་ཁོ་ལ་གནས་ལུགས་ངེས་ཅན་ཞིག་
འདུག་པར་མ་ཟད། དོན་དངོས་སྟེང་ནས་ཀྱང་དེ་འདྲ་ཞིག་ཡིན་པས་ང་ལ་ཡང་སྐད་ཆ་
གཞན་བཤད་རྒྱུ་ཅི་ཡོད་དམ། གང་ལྟར་ཁོས་བཤད་པའི་སྐད་ཆར་ཉན་ཚེ། ང་ཡུལ་དུ་
ཡོང་བ་ནི་ཁྱིམ་ཚང་གཞན་དུ་ཁྱིམ་ཉུལ་བྱེད་པ་དང་གཅིག་མཚུངས་སུ་སྦྱར་སོང་བར་མ་
ཟད། མི་རང་རང་ལ་རང་གི་སྡོད་ས་ཞིག་ཡོད་དགོས་པ་ཤུགས་སུ་བསྟན་པས། ང་ཧ་ཅང་
217



གཡུ་དྲུག་དཀར་དཔེ་ཚོགས།
དོགས་མི་བདེ་བར་གྱུར་སོང་ལ། དུས་མཚུངས་སུ་ངས་གཞི་ནས་རང་ཉིད་ལ་ཡང་ཁྱིམ་
ཚང་ཞིག་ཡོད་རན་པའི་དུས་སུ་བསླེབས་ཡོད་པ་རྟོགས་བྱུང་། སྔོན་ཆད་ཡིན་ན་ཁྱིམ་
ཚང་འདིར་མེས་པོ་དང་ཨ་མ། ཕུ་བོ་ཁྱོ་ཤུག་གཉིས་བཅས་མི་རབས་གསུམ་གྱི་མི་བཞི་
ལྷན་དུ་འཚོ་བ་སྐྱེལ་ཡོད་པ་རེད་ཅིང་། ད་ནི་ཕུ་བོ་དང་སྲུ་མོ་གཉིས་ཀར་ཡང་བྱིས་པ་
སྐྱེས་ཏེ་ཁྱིམ་ནང་འདིར་མི་རབས་བཞི་ཡི་མི་ལྷན་དུ་འཚངས་ཡོད་པས། རང་ཉིད་ནི་ཁྱིམ་
ཚང་འདིའི་ནང་གི་མི་ལྷག་ཙམ་དུ་གྱུར་པ་མ་རེད་དམ།
ངས་བསམ་བློ་གཏོང་ཙམ་བྱས་རྗེས་ཁོ་ལ“ཁྱོད་ཀྱིས་བཤད་པར་གནས་ལུགས་འདུག
ད་ལྟ་ང་ཡང་རྒྱལ་ཁབ་ཀྱི་ཟླ་ཕོགས་ལེན་མཁན་ཞིག་ཏུ་གྱུར་ཟིན་པས། རང་ཉིད་ལ་སྡོད་
ས་ཞིག་ངེས་པར་ཡོད་འོས་པ་རེད། ཁྱིམ་ཚང་འདིར་ཡང་བཟའ་མི་འདི་འདྲ་མང་བོ་
ཞིག་ཆུད་དཀའ་བ་རེད” ཞེས་བཤད་པ་ཡིན། ངས་ཀྱང་རང་ཉིད་ཀྱིས་དེ་ལྟར་བཤད་ན་
འོས་པ་ཞིག་ཡིན་མིན་མི་རྟོགས་མོད། འོན་ཀྱང་གློ་བུར་བའི་སྐྱོ་སྣང་ཞིག་གིས་དེ་ལྟར་
བཤད་དགོས་བྱུང་། མི་སུ་ཡིན་ཡང་ཚེ་གང་བོའི་རིང་ལ་སྐད་ཆ་ལ་ལ་ཞིག་ཡིད་ལ་དྲན་
ཡང་ནམ་ཡང་ཁ་རུ་འཕུད་མི་རུང་བ་ཡིན་ཞིང་། གལ་ཏེ་གཏམ་དེ་ཁ་ནས་ཤོར་བར་གྱུར་
བའི་ཚེ་ན། ཤིང་ལ་དྲིས་བརྒྱབ་པ་བཞིན་དུ་ནམ་ཡང་བསྒྱུར་དུ་མེད་ལ། དེ་ལྟར་མི་སྒྲུབ་
པའི་རང་དབང་ཅི་ཡང་མེད་པར་འགྱུར་ངེས་པ་རེད། །
ངས་བཤད་པའི་ཚིག་དེས་ཨ་མ་ཡང་ཧ་ཅང་ཡིད་སྐྱོ་བར་བྱས་སོང་། མོ་གློ་བུར་དུ་
འཚབ་འཚུབ་པོར་གྱུར་ཏེ་མགོ་བོ་དྲོག་དྲོག་གིས་མེས་པོའི་གདོང་ལ་ལྟ་ཙམ་བྱས་པ་དང་།
སླར་ཡང་ངའི་རྣམ་འགྱུར་ལ་ལྟ་ཙམ་བྱེད་པ་ལས། སྐད་ཆ་ཅི་ཡང་བཤད་མི་ཕོད་པར་
རང་དབང་མེད་པར་ཤུགས་རིང་ཞིག་ཕྱུང་ནས་བསྡད་སོང་།
སྲུ་མོས་འཚེར་སྣང་སྐྱེས་པའི་ངང་ང་ལ་ཁ་ཏའི་ཚུལ་དུ༌ཨ་མེས་ཧོན་ལོག་སྟེ་གང་
བྱུང་དུ་ལབ་པ་རེད། འདི་ནི་རང་ཡུལ་ཡིན་པས་འདིར་མི་སྡོད་པར་གང་ནས་སྡོད་དགོས་
218



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
པ་རེད། ཁྱོད་ཀྱིས་ཁ་ཡ་བྱེད་མི་དགོས”ཟེར།
མེས་པོས་ནི་ཁོ་ཚོའི་སྐད་ཆ་མ་ཐོས་པ་ལྟར་མ་ཎི་འདོན་བཞིན་བསྡད་བྱུང་།
ཨ་མས་ཡང་དང་ཡང་དུ་བཤོལ་འདེབས་བྱས་པར་ཡང་མ་ཉན་པར། ང་ཉིན་དེར་
རྡོག་ཆས་བརྒྱབ་སྟེ་ཕྱིར་ལས་ཁུངས་སུ་ལོག་པ་ཡིན།
ཐེངས་དེར་ང་ལས་ཁུངས་སུ་ལོག་པ་ནས་བཟུང་ལོ་ཕྱེད་ཙམ་ལ་ཡུལ་དུ་མ་སོང་།
འདི་ནི་ངས་ཆེད་དུ་མེས་པོར་འཁོན་འཛིན་གྱི་བསམ་པ་བཟུང་སྟེ་སྤོ་རྒྱག་བྱས་པ་མ་
ཡིན་པར། ཡུལ་ནས་ཡོང་བའི་ཉིན་དེར་རང་ཉིད་ཀྱི་ངག་ནས་ཕོ་ཚོད་ཆེ་བའི་སྐད་
ཆ་དེ་འདྲ་ཞིག་ཤོར་ཐལ་ཡོད་པས། ཉིན་འགའ་མ་འགོར་བར་སླར་ཡང་ཁྱིམ་ནང་དུ་
རྒྱུག་འགྲོ་བར་འཚེར་སྣང་སྐྱེས་པས་རེད། ལོ་ཕྱེད་ཀྱི་རིང་ལ་ང་དངོས་སུ་ཡུལ་དུ་མ་
ཕྱིན་ཡང་། རྫོང་མཁར་དུ་ཉོ་ཚོང་བྱེད་དུ་ཡོང་བའི་སྡེ་མི་དག་ལ་རང་ཁྱིམ་དང་མེས་
པོའི་གནས་ཚུལ་འདྲི་བཞིན་བསྡད་ཅིང་། ཚང་མས་ཀྱང་ཁྱིམ་ནང་གི་མི་ཚང་མ་བདེ་
མོ་རེད་ཟེར་ལ། ད་དུང་འགའ་རེས་ཀུ་རེའི་ཚུལ་དུ་ཁྱོད་ཚང་གི་མེས་པོས་ད་དུང་ཁོས་
གསོས་པའི་ཁྱི་གུ་བཟང་ཚུལ་དག་བཤད་དེ་མི་གཞན་ལ་ལབ་རྒྱག་གིན་འདུག་ཟེར། མི་
དེ་དག་གིས་ཀྱང་ཁོ་ཁྱི་གུ་གསོ་རྒྱུར་ཅི་འདྲ་དགའ་གྱིན་པ་ཤེས་པ་རེད་ལ། ཐ་ན་ངེད་
ཚང་གིས་ཁྱི་མང་པོ་གསོས་པ་དེས་ཁོ་ཚོའི་བྱིས་པ་དག་ལ་རྨུགས་དོགས་ཀྱིས་མི་དགའ་
བའི་རྣམ་འགྱུར་ཡང་སྟོན་གྱིན་ཡོད་པ་རེད་མོད། ང་ལ་བཤད་པའི་ཀུ་རེ་དེ་དག་ལས་
མེས་པོ་ཁོ་ད་དུང་བདེ་ཐང་ཡིན་པ་མཚོན་གྱིན་འདུག་པས། ངས་ཀྱང་སེམས་ཁྲལ་
བྱེད་དོན་མི་འདུག སྐབས་དེ་ཙམ་ཞིག་ལ་སྒོ་ཁྱི་རྒྱ་སྟག་ཀྱང་ལོ་ལོན་ཏེ་ཤི་ཟིན་པར་
འདུག་ཀྱང་། ཁོ་ནི་འཆི་ཚད་ལ་བསླེབས་ཏེ་ཤི་བ་ཡིན་པས། མེས་པོས་ཀྱང་ཚད་ལས་
འདས་པའི་མྱ་ངན་མ་བྱས་པར་སྣང་།
ཡུན་རིང་མ་འགོར་བར་ངས་ཀྱང་གཞི་ནས་སྨན་ཁང་གི་སྨན་པ་བུ་མོ་ཞིག་དང་
219



གཡུ་དྲུག་དཀར་དཔེ་ཚོགས།
གཉེན་སྒྲིག་ནས་མཁར་གྲོང་དུ་ཁྱིམ་གཞི་ཆུང་ཆུང་ཞིག་བཙུགས་པ་ཡིན། ངས་གཉེན་
སྒྲིག་བྱས་པ་དེར་མེས་པོའི་སེམས་ཧ་ཅང་བདེ་བར་གྱུར་སོང་། ཐ་ན་དེ་སྔོན་ང་སློབ་
མཐར་ཕྱིན་ཏེ་བྱ་བའི་ལས་གནས་སུ་ཞུགས་པ་ལས་ཀྱང་དགའ་གྱིན་འདུག ཁོའི་
སེམས་ལ་སྐྱེས་པ་ཞིག་ཡིན་ན་གཉེན་སྒྲིག་བྱས་ཤིང་ཁྱིམ་གཞི་ཡན་གར་དུ་བཙུགས་པ་
ནི་རང་ཚུགས་ཐུབ་པར་གྱུར་བའི་མཚོན་རྟགས་གཙོ་བོ་ཡིན་སྙམ་འདུག ང་གཉེན་
སྒྲིག་བྱས་པའི་རྗེས་སུ་ཁོ་སླར་ཡང་རྫོང་མཁར་དུ་ཡོང་ནས་ཞག་མ་གཅིག་ལ་བསྡད་པ་
ཡིན། དེ་ནི་ཕལ་ཆེར་ཁོའི་མི་ཚེ་འདིར་མཁར་གྲོང་དུ་ཡོང་ནས་ཞག་སྡོད་བྱས་པ་ཐོག་
དང་པོ་ཡིན་ངེས་རེད།
ངའི་ཁྱིམ་ཚང་ཡོད་ས་ནི་མཁར་གྲོང་དཀྱིལ་དབུས་ཀྱི་དེ་སྔོན་ལས་བྱེད་པ་རྒན་
པ་དག་སྡོད་སའི་ཁང་ཤར་བསྟར་མ་དེའི་ཁྲོད་ཀྱི་གྱན་གཉིས་ཅན་ཞིག་སྟེ། མི་གཉིས་
ལ་མཚོན་ན་ཁང་བ་ཆུང་རྒྱུ་མེད་པའི་ཁར་སྒོ་ཕྱིའི་ལྷས་རའི་ས་ཁོད་ཧ་ཅང་ཡངས་པར་
འདུག དེ་བས་དེ་སྔ་མེས་པོ་ཐོག་དང་བོར་ཁྱིམ་ནང་འདིར་ཡོང་དུས་ཀྱང་། ཆེས་ཡིད་
ཚིམ་ཡོད་པ་ནི་ངའི་ཆུང་མ་མ་ཡིན་པར་ཁང་བའི་ཕྱི་རོལ་གྱི་ལྷས་ར་ཧ་ཅང་ཡངས་པོ་
ཡོད་པ་དེ་རེད། ད་ཐེངས་ཀྱང་ཁོས་དེ་སྔའི་རེ་བ་དེ་བསྐྱར་བཤད་ཀྱི་ཚུལ་དུ་”ལྷས་ཧ་ཅང་
ཡངས་པོ་འདུག་པས། བ་མོ་ཞིག་གམ་ར་མ་ཞིག་གསོ་རྒྱུ་ཡོད་ན་བཟང་། དེ་ལྟར་ན་གང་
ལྟར་ཡང་འོ་ཇ་འཐུང་ཐུབ་པ་རེད”ཟེར།
མེས་པོའི་རེ་བ་དེ་ནི་ང་ལ་མཚོན་ན་ནམ་ཡང་སྐོང་ཐབས་མེད་པ་ཞིག་རེད། རྒྱུ་
མཚན་ནི་ངའི་ཆུང་མས་སྨན་ཁང་དུ་བྱ་བ་སྒྲུབ་ཀྱིན་ཡོད་པས་ལས་བྲེལ་ཧ་ཅང་ཆེ་ཞིང་།
ཐ་ན་སྐབས་རེར་མཚན་མོ་ཡང་ཁྱིམ་དུ་ལོག་ཐུབ་ཀྱིན་མེད་པས་ར་མའམ་བ་མོ་ཞིག་ཇི་
ལྟར་གསོ་ཐུབ་ཨང་། དེའི་ཁར་ཁོ་མོ་ནི་ཆུང་དུས་ནས་མཁར་གྲོང་ནས་ནར་སོན་པ་ཞིག་
ཡིན་པས་སྒོ་ཕྱུགས་གསོ་མི་ཤེས་པའི་ཁར། གལ་ཏེ་གསོས་པའི་དབང་དུ་བཏང་ན་ཡང་
22O



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
འོ་མ་ཡང་བཞོ་ཚུལ་ཤེས་རྒྱུ་མ་རེད། དོན་ངོ་མར་བཤད་ན་མེས་པོའི་རེ་བ་བྱེད་ཀྱིན་པའི་
མནའ་མ་ནི་མཁར་གྲོང་ནས་ང་ལ་ཁ་སྐོལ་བྱེད་ཤེས་པ་ཞིག་དང་། འབྲོག་ཁུལ་དུ་ཡོང་
ནས་ཆུ་ལེན་མེ་འབུད་བྱེད་ཤེས་པ་ཞིག་འདོད་པ་རེད་ཀྱང༌། ད་ལྟའི་དུས་འདིར་སྨན་
མཛངས་མའི་ཡོན་ཏན་ཡོད་ཚད་འཛོམས་པ་ཞིག་ག་ལ་ཡོད། དེའི་ཐད་ནས་ངས་ཁོང་
གི་རེ་སྐོང་ཐུབ་མེད་པས་མེས་པོ་ཁོང་ཅུང་ཕངས་སེམས་སྐྱེས་ཀྱིན་ཡོད་ཀྱང་སྲིད། །
ངས་ཁོ་ལ“ངེད་གཉིས་ཀ་ལས་ཀར་འགྲོ་དགོས་པས། ར་མ་ཉོས་ཀྱང་འཚོ་སྐྱོང་བྱེད་
མཁན་མེད་པ་རེད”ཅེས་བཤད་པ་ཡིན།
མེས་པོ་ཡུན་རིང་ཙམ་ལ་ལྷས་དཀྱིལ་ནས་ཕར་འགྲོ་ཚུར་འགྲོ་བྱེད་ཀྱིན་པར་བལྟས་
ན། ཁོས་བོར་ཟིན་པའི་རྒྱ་ཁབ་ཕྲ་མོ་ཞིག་སྟེས་དབང་གིས་ཨེ་རྙེད་པར་འཚོལ་བ་ལྟར་
སྣང་མོད། མཇུག་མཐར་ཁོས་གོམ་པ་ལེན་མཚམས་བཞག་ཅིང་བསམ་བློ་ཞིག་བཏང་སྟེ།
ང་ལ་ལྟ་བཞིན”མཁར་གྲོང་ནི་མི་མང་བོ་འདུ་ས་ཡིན་པས་རྐུན་མ་འཁྱམས་པོ་ཅི་ལ་མེད།
ཁྱི་གུ་ཞིག་གསོས་ན་ཧ་ཅང་ལེགས”ཟེར། །
དོན་དེར་ངས་ཀྱང་རྒྱུས་ལོན་བྱེད་ཐུབ་པར་འདུག མེས་པོས་དེ་སྔོན་ཨ་ཕ་ལ་ཡང་
དེ་ལྟར་ཁྱི་གསོ་དགོས་ཚུལ་བཤད་མྱོང་བ་རེད། འོན་ཀྱང་ང་གཏན་ནས་ཡིད་འཐད་མ་
བྱུང་། ངས་ཁོ་ལ”ཁྱི་གུ་གསོས་ན་ལོས་ཆོག་མོད། གལ་ཏེ་ལན་རེར་ངེད་གཉིས་ཡུལ་ལ་
ཡོང་དགོས་ཚེ་ཁྱི་གུ་ཅི་བྱེད་བྱེད་དམ། དེའང་ཁྲིད་ནས་ཡུལ་ལ་ཡོང་དགོས་པ་ཡིན་པས།
ཧ་ཅང་སྟབས་བདེ་བོ་ཞིག་མ་རེད”ཅེས་བཤད། །
མེས་པོ་ཧ་ཅང་མི་རངས་པར་གྱུར་སོང་། ང་ལ་ཞིབ་ལྟ་ཞིག་བྱེད་བཞིན་དུ་ཕལ་ཆེར་
ངའི་སྐད་ཆ་དེ་དག་རྣར་འགྲོ་བཞིན་མེད་པའི་རྣམ་འགྱུར་དང་བཅས“འོ་ན་ཁྱོད་གཉིས་
ཀ་ལས་བྲེལ་ཆེ་བས་ཡུལ་དུ་ཡོང་ཁོམ་ཡང་མི་འདུག་ཟེར་བ་མིན་ནམ”ཞེས་དྲིས་བྱུང་། །
དོན་དེས་ང་ཧ་ཅང་དཀའ་ངལ་ལ་ཐུག་ཏུ་བཅུག་སོང་། དོན་དངོས་སུ་ཡང་དེ་འདྲ་



གཡུ་དྲུག་དཀར་དཔེ་ཚོགས།
ཡིན་ཏེ། བཟའ་མི་གཉིས་ཀས་བྱ་བ་ལས་ཚེ། ང་ལ་ངལ་གསོ་ཡོད་དུས་ཁོ་མོ་ཁོམ་གྱིན་
མེད་པ་དང་། ཁོ་མོར་ངལ་གསོ་ཏོག་ཙམ་བྱུང་ཚེ་ང་རང་ལ་བྱ་བ་མང་བའི་སྐབས་སུ་
འཁེལ་གྱིན་འདུག་པས། ཐ་ན་བཟའ་མི་གཉིས་ཀ་མཉམ་དུ་ཁྱིམ་ནང་དུ་བསྡད་ནས་
ངལ་གསོ་བའི་གོ་སྐབས་ཀྱང་ཧ་ཅང་ཕྲ་བས་ན། དུས་རྒྱུན་དུ་ཡུལ་ཕྱོགས་སུ་སོང་ནས་
སྡོད་པའི་དུས་ཚོད་ག་ལ་ཡོད། དེའི་ཁར་ཆུང་མ་ནི་རྒྱ་གྲོང་ནས་ནར་སོན་པ་ཡིན་པས་
འབྲོག་ཁུལ་གྱི་འཚོ་བར་ཧ་ཅང་ལོབས་ཀྱིན་མེད་ཅིང་། ཞག་གཅིག་ལ་སྡོད་དགོས་
ཚེའང་ཧ་ཅང་དཀའ་ངལ་ཆེ་བའི་ཚོད་རེད། དེ་བས་ངས་ལན་རེར་ངལ་གསོའི་གོ་
སྐབས་བེད་སྤྱད་ནས་གཅིག་པུ་ཡུལ་ཕྱོགས་སུ་སོང་སྟེ། མེས་པོ་དང་ཨ་མ་ལ་སྐོར་བ་བྱས་
ནས་ཕྱིར་ཡོང་བ་ཡིན། དེའི་རྐྱེན་གྱིས་མེས་པོ་ནི་ངའི་ཆུང་མར་ཡིད་མི་ཚིམ་པའི་རྒྱུ་
རྐྱེན་གཙོ་བོ་གཅིག་ཀྱང་ཁོ་མོ་ང་དང་ལྷན་དུ་ཡུལ་ལ་མི་ཡོང་བ་དེ་རེད། །
ངས་ཁོ་ལ”དོན་ངོ་མར་ངེད་གཉིས་ཀ་ཡང་བྱ་བར་བྲེལ་བ་ཆེ་བས། ཁྱི་གུ་ཞིག་གསོ་
རྒྱུ་ནི་ལས་ཀ་ལྷག་མ་ཞིག་རེད”ཅེས་བཤད།
ཚིག་དེ་ཡང་མེས་པོའི་རྣར་མི་འགྲོ་བར་གྱུར་སོང་། ཁོའི་ངོ་གདོང་གནག་སྟེ་ངའི་
རྣམ་འགྱུར་ལ་རྟོག་བཞིན“ཁྱི་གུ་ཞིག་གསོ་ཁོམ་ཡང་མི་འདུག་གམ”ཞེས་བསྐྱར་འདྲི་
བྱས་བྱུང་། །
ཁོའི་མིག་མདངས་ལས་ངའི་སྐད་ཆ་དེ་ནི་ཁོ་ལ་མཚོན་ན་ཧ་ཅང་གནས་ལུགས་
མེད་པའི་འཆལ་གཏམ་ཞིག་ཏུ་སྙམ་གྱིན་པ་ངས་རྟོགས་བྱུང་། ཡིན་ནའང་ཁོས་བཤད་པ་
དེ་དག་ཀྱང་ང་ལ་མཚོན་ན་ཧ་ཅང་གནས་ལུགས་མེད་པའི་འཆལ་གཏམ་ཞིག་སྟེ། ཁོ་ཁྱི་
གསོ་བ་ལ་ཧ་ཅང་དགའ་བོ་ཡོད་པའི་ཁར། འབྲོག་ཕྱོགས་སུ་ཁྱི་གསོས་ན་ད་དུང་གཅན་
གཟན་དང་ཇག་རྐུན་སྔོན་འགོག་བྱས་ཏེ་ཕྱུགས་ཟོག་སྲུང་སྐྱོབ་ཐུབ་པས། ཁྱིམ་རེར་ཁྱི་
རེ་ངེས་པར་དུ་མེད་ཐབས་མེད་པ་ཡིན་མོད། ཡིན་ནའང་རྒྱ་སྲང་འདི་འདྲ་ཞིག་ནས་ཁྱི་
222



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཞིག་གསོས་ཏེ་ཅི་བྱེད་དམ། །
ངས་ཁོ་ལ”གསོ་ཁོམ་མེད་པ་ཡང་མ་རེད་མོད། ལན་རེར་རང་ཉིད་ལས་ཀར་མ་ཁོམ་
པར་ཕྱི་རོལ་ནས་ཟ་མ་ཟ་དགོས་བྱུང་ཡང༌། ངེས་པར་དུ་ཕྱིར་ཁྱིམ་དུ་ཡོང་སྟེ་ཁྱི་ལ་ལྟོ་
ལྡུད་དགོས་ཀྱིན་འདུག་པས། དེ་ནི་ལས་ཀ་ལྷག་མ་ཞིག་མ་རེད་དམ”ཞེས་བཤད།
ཚིག་དེས་ཁོ་ཧ་ཅང་ཁོང་ཁྲོ་ལངས་སུ་བཅུག་སོང་། མུ་མཐུད་དུ་ཁྱི་གསོ་དགོས་པའི་
གནས་ལུགས་ཅི་ཡང་མི་བཤད་པར་སྐེ་གཅུ་ཙམ་བྱས་ཏེ''ཁྱི་གསོས་ན་ལྟོ་ལྡུད་ལོས་དགོས།
ཁྱི་གསོས་ཏེ་ལྟོ་མ་བླུད་པ་དེ་ནི་ཉེས་པ་ཆེན་པོ་རེད། གསོན་པོར་དམྱལ་བ་མིག་གིས་
མཐོང་དུ་བཅུག་པ་རེད”ཅེས་སྨྲས་བྱུང་།
ཕྱི་ཉིན་སྔ་སེ། མེས་པོ་སླར་ཡང་ཕྱིར་འབྲོག་ཕྱོགས་སུ་ལོག་སོང་། །
ཁོ་རང་མ་སོང་བའི་སྔོན་དུ་ངེད་ཚོ་ཚང་མས་མཉམ་དུ་ནངས་ཟས་ལ་རོལ་བ་ཡིན།
སྐབས་དེར་ཁོང་གི་སེམས་ཁམས་ཀྱང་མདང་དགོང་དང་མི་འདྲ་བར་སྤྲོ་སྣང་ཞིག་གིས་
ཁེངས་འདུག་ཅིང་། ཆུང་མ་དང་ངེད་གཉིས་ལ་ཁྱི་གུ་ཁྲ་བོའི་སྐོར་གྱི་ཁ་བརྡ་བྱས་སོང༌།
ཁོ་དགོད་བཞིན་དུ་ཁྱི་གུ་ཁྲ་བོ་ཡང་ད་ལྟ་ནར་སོན་འདུག ལྟས་ངན་དེ་ཁྱི་ངར་
ཞིག་འཁྲུངས་ཐག་ཆོད་རེད། ཁེ་སྔོན་འགྲུལ་བ་ཞིག་ཡོང་བར་ང་ཚོས་མ་མཐོང་བ་ལ། ཁོ་
བརྒྱུགས་ནས་མི་དེའི་གྱོན་གོས་ལ་རྨུགས་ཏེ་ཧྲལ་བར་བྱས་འདུག”ཟེར།
སྤྱིར་ཁྱི་ཡིས་མི་ལ་རྨུགས་པ་ནི་དོན་བཟང་བོ་ཞིག་མ་ཡིན་པས། དེ་ལ་བསྟོད་པ་
བྱེད་པ་ནི་ནོར་འཁྲུལ་གྱི་སྤྱོད་པ་ཞིག་ཡིན་མོད། འོན་ཀྱང་ཁོང་ནི་དེ་ལས་ལྡོག་སྟེ་ཁྱི་
གུའི་འཚར་སྐྱེད་ལ་དགའ་སྤྲོ་སྐྱེས་ཀྱིན་ཡོད་པས། ང་དང་ཆུང་མ་གཉིས་ཀྱིས་ཀྱང་དེ་
ལ་མི་མཐུན་པའི་སྐད་ཆ་སྨྲ་དགོས་མི་འདུག ཆུང་མ་ཆུང་སྐྲག་པ་ལྟར་གྱུར་ཏེ''ཨ་ཙི་ཙི།
འགྲུལ་བ་རྨས་མ་བྱུང་ངམ”ཟེར།
མེས་པོས་ཅི་མི་སྙམ་པའི་ངང་དགོད་བཞིན་དུ་ཁོ་ལྟ་བུ་ཆུང་ངུ་ཞིག་གིས་མི་ལ་རྨ་
223



གཡུ་དྲུག་དཀར་དཔེ་ཚོགས།
ཁ་བཟོ་ག་ལ་ནུས། གཙོ་བོ་ཁོ་ལ་སྙིང་སྟོབས་དེ་འདྲ་ཞིག་ལྡན་པར་ང་ཧ་ལས་སུ་བཅུག་
སོང་། ངོ་མ་ངའི་སེམས་ལ་ཡང་མ་དྲན། ད་དུང་རང་ཁྱིམ་གྱི་ཕྱུགས་ཟོག་ངོས་ཟིན་གྱིན་
འདུག ཁྱིམ་ཚང་གཞན་གྱི་ཕྱུགས་ཟོག་དེ་གར་ཡོང་ན་ཡང་སྦྲ་འདབས་སུ་བཏུད་དུ་མི་
འཇུག ཕྱུགས་ཟོག་ནི་མིས་ཀྱང་ངོས་འཛིན་བྱེད་དཀའ་བར་འདུག་མོད་དེས་ཇི་ལྟར་
ཤེས་པ་ཡིན་ནམ། ཁྱོད་ཚོ་ཡ་མཚར་གྱིན་ཨེ་འདུག ད་དུང་འདི་ཙམ་ལས་ཡོད་པ་མ་
རེད”ཟེར་ནས་ལག་པས་འབོལ་ཁྲིའི་འགབ་ཀྱི་བར་སྣང་ལ་ཚད་འཇལ་བྱས་ཏེ་ཁྱི་གུའི་
ཆེ་ཆུང་ང་ཚོར་བསྟན་སོང་།
ཕར་བལྟས་ན། ཁྱི་གུ་ཁྲ་བོ་འཚར་སྐྱེད་བྱུང་བ་དེས་ཁོ་ལ་གཞན་གྱིས་ཚབ་བྱེད་མི་
ཐུབ་པའི་སྤྲོ་སྣང་བསྐྱེད་འདུག་པས། ང་ཚོ་ཡང་ཁོ་དང་ལྷན་དུ་བགད་པ་ཡིན། ང་ཚོ་
དགོད་པའི་ཚུལ་ཡང་ཧ་ཅང་ཡ་མཚར་བོ་ཞིག་རེད་དེ། དེ་ནི་བྱིས་པ་ཆུང་ངུ་དག་གིས་
དོན་མེད་ཀྱི་པྲ་ཆལ་བྱས་པར་ཁྱིམ་མི་ཕལ་བ་དག་གིས་དེ་ནི་སྤྲོ་བ་སློང་བྱེད་ཅིག་ཏུ་ངོས་
འཛིན་བྱས་ཏེ་དགོད་པ་དང་ཡོངས་སུ་མཚུངས། མེས་པོ་ནི་ངེད་གཉིས་དགོད་པའི་ནང་
དོན་དང་ཡོངས་སུ་མཚུངས་མི་སྲིད་དེ། ཁོ་དགོད་དོན་ནི་ང་ལ་གནས་ལུགས་བཤད་ན་
ཉན་གྱིན་མི་འདུག་པས། ད་ནི་བྱིས་པའི་མགོ་གཡོག་པ་ལྟར་ཁྱི་གུའི་ཡོན་ཏན་བརྗོད་
ནས་ངའི་སེམས་འགུགས་ཐབས་བྱེད་དགོས་སྙམ་ཀྱིན་པ་དེ་རེད། ཆུང་མ་དགོད་བཞིན་
དུ་འུ་ཐུག་པའི་མིག་མདངས་ཀྱིས་ང་ལ་ལྟ་ཙམ་བྱེད། དེའི་ནང་དོན་ནི་ཁྱོད་ཀྱིས་ཁྱི་གུ་
ཞིག་གསོ་རྒྱུ་ཁས་བླངས་ན་མི་ཆོག་གམ་ཞེས་པ་དེ་རེད། ང་ནི་གཞི་ནས་དཀའ་ངལ་ལ་
ཐུག་པར་བྱས་སོང་། ངས་གཞི་ནས་གདོང་གི་བརྫུས་མའི་གཉེར་མ་དག་ཕྱིར་བཀྲོལ་བར་
བྱས་ཏེ། སེམས་རྣལ་མོའི་ངང”དོན་ངོ་མར་ཁྱི་གུ་ཞིག་གསོས་ན་ཡང་བཟང་བར་འདུག
དེ་མ་གཏོགས་ཟས་འཕྲོ་དག་ཀྱང་བླུག་སྣོད་མི་འདུག་པས་ཆུད་ཟོས་སུ་གཏོང་དགོས་པར་
འདུག”ཅེས་བཤད།
224



སྟག་འབུམ་རྒྱལ་ཀྱི་སྒྲུང་འབྲིང་ཕྱོགས་བསྒྲིགས།
IE
གང་།
འདི་ནི་དུས་རྒྱུན་ཆུང་མས་ཟས་འཕྲོ་དག་འཔོ་ས་མ་རྙེད་པར་ཡོད་པའི་སྐབས་སུ་
བཤད་ཀྱིན་པའི་སྐད་ཆ་ཡིན་པས་མི་སུས་ཐོས་ཀྱང་རྣ་བར་འགྲོ་ངེས་རེད། མེས་པོས་དེ་
ཐོས་འཕྲལ་གཞི་ནས་རང་ཉིད་ཀྱིས་རྒྱལ་ཁ་བླངས་སོང་སྙམ་པ་འདྲ། གློ་བུར་བའི་རྣམ་
རིག་ཅིག་རྒྱས་ཏེ་ངའི་སྐད་ཆར་ཐག་གཅོད་རང་བཞིན་གྱི་འགྲིག་རྟགས་བརྒྱབ་བྱུང་ལ།
ད་དུང དེ་མ་རེད་དམ། ཟས་ལྷག་དེ་དག་གང་ཞིག་ལ་འཕོ་རྒྱུ། གང་བྱུང་དུ་འཕོས་ན་
ཆུད་ཟོས་དང་བསྐྱུར་ན་རུལ་དྲི་བྲོ་བྱེད་ཀྱི་རྒྱུ་ཡིན་པས། དེ་ལས་ཁྱི་གུ་ཞིག་གསོས་ན་
འདུས་ཀ་མེད་དུས་དེས་འདུག་གྲོགས་ཀྱི་ཚབ་ཀྱང་བྱེད་ཐུབ་པ་ཡིན། དེ་ལ་དཀའ་རྒྱུ་ཅི་
ཞིག་ཡོད་དམ”ཟེར།
སྐབས་འདིར་ཆུང་མ་དང་ངེད་གཉིས་ཀྱི་སུ་ཡིན་ཡང་ཁོའི་སྐད་ཆ་དེར་མི་འཐད་
པའི་བསམ་ཚུལ་ཅི་ཡང་བརྗོད་མི་སྲིད། རྒྱུ་མཚན་ནི་ད་ནངས་མལ་ལས་ལངས་དུས་
ནས་བཟུང༌། མེས་པོ་ཁོ་ཕྱིར་འབྲོག་ཕྱོགས་སུ་འགྲོ་བའི་སེམས་ཐག་བཅད་ཟིན་པར་མ་
ཟད་ལམ་ཆས་ཀྱང་བརྒྱབ་ཟིན་པས། སྐབས་འདི་ཙམ་ན་ང་ཚོ་སུ་ལ་ཡང་མི་འདོད་པའི་
སེམས་ཁམས་ཤིག་ཡོད་མི་འོས། ལྷག་པར་དུ་མེས་པོ་ནི་ད་ལྟ་རྒས་ཏེ་ཚད་འདི་འདྲ་ཞིག་
ཏུ་ལྷུང་འདུག་པའི་ཁར། ལན་གཅིག་ལ་མཁར་གྲོང་དུ་ཡོང་བ་ཡིན་པས། ང་ཚོ་ལྷན་
འཛོམས་ངང་འདི་ལྟར་ཕན་ཚུན་ལ་བྱིས་པའི་མགོ་གཡོགས་པ་ལྟ་བུའི་དགོད་བྲོའི་ལབ་
གླེང་བྱེད་པའི་གོ་སྐབས་ཀྱང་མང་བོ་ཞིག་ཡོད་དཀའ་བས་རེད།
ཡིན་ན་ཡང་ངས་མུ་མཐུད་དུ་ཁོའི་འདོད་བློ་དང་མཐུན་པའི་སྐད་ཆ་ཅི་ཞིག་བཤད་
དགོས་པའང་མི་ཤེས་པར་གྱུར། གང་བྱུང་ངང་ད་ནི་དེ་དག་ལ་རྗེས་ནས་བཀོད་པ་བྱེད་
དགོས”ཞེས་བཤད་པ་ཡིན། སླར་ཡང་འདང་ཞིག་བརྒྱབ་པ་ན། སྐད་ཆ་དེའི་ནང་དོན་
ཅི་ཡིན་ང་རང་ཉིད་ཀྱིས་ཀྱང་མི་ཤེས་པར་འདུག འོན་ཀྱང་མེས་པོ་ནི་སྔར་བཞིན་ཡིད་
ཚིམ་ངང་སྤྲོ་སྣང་གིས་ཁེངས་འདུག
225



གཡུ་དྲུག་དཀར་དཔེ་ཚོགས།
ནངས་ཇ་འཐུངས་རྗེས་སུ། ངས་ཁོ་བསྐྱལ་ནས་རླངས་འཁོར་ས་ཚིགས་སུ་སོང་།
རླངས་འཁོར་ས་ཚིགས་སུ་འཛིན་བྱང་ཉོས་ཟིན་ཡང་རླངས་འཁོར་འགྲོ་བར་ད་དུང་དུས་
ཚོད་ངེས་ཅན་ཞིག་ཡོད་པས། ངེད་གཉིས་རླངས་འཁོར་ནང་གི་འདུག་སྟེགས་སྟེང་གང་
བྱུང་ངང་སྡོད་དུས། ཁོས་གཞི་ནས་ཤུགས་རིང་ཞིག་བཏོན་ཏེ་ང་ལ་གྱེས་ཁའི་ཁ་ཏ་བྱས་
བྱུང་། གདོང་ཡོངས་ལ་ཡིད་ཚིམས་པའི་མདངས་ཤིག་ཤར་བཞིན“དོན་གྲུབ། ད་ནི་ཁྱོད་
ལ་ཡང་ཁྱིམ་ཚང་ཡོད་པས་ངའི་སེམས་བདེ་སོང་། རྗེས་ནས་བཟུང་རང་ཉིད་ཀྱིས་ནུས་
བ་གཙོ་བོ་ཁྱིམ་ཚང་ཇི་ལྟར་སྐྱོང་བའི་ཐད་དུ་གདོན་དགོས། ད་ནི་སྔོན་ཆད་ལྟར་རང་ཉིད་
གཅིག་པུ་འགྲོ་ཐབས་འདུག་ཐབས་བྱེད་མི་ཆོག་པས་ཧུར་བརྩོན་བྱེད་དགོས”ཟེར། །
ཁོའི་སྐད་ཆ་དེས་ཅི་བྱུང་མེད་པར་ངའི་སེམས་ལ་སྨྲ་མི་ཤེས་པའི་སྣང་བ་ཞིག་སྐྱེས་
སུ་བཅུག རྒན་པ་དག་གིས་བྱིས་པ་ཚོར་མནའ་མ་བླངས་པ་ན། ད་གཟོད་ཁོ་ཚོ་རང་མགོ་
ཐོན་པའི་སྐབས་སུ་བསླེབས་ཟིན་པ་དང་། ཕྱིས་སུ་མུ་མཐུད་དུ་ཁོ་ཚོའི་ལྟ་རྟོག་དང་རྒྱབ་
སྐྱོར་ལ་བརྟེན་མི་དགོས་པར་ཁེར་ཚུགས་ཀྱི་ནུས་པ་ཐོན་ཡོད་པའི་རྟགས་ཤིག་ཏུ་སྙམ་
གྱིན་ཡོད་པ་རེད། ངས་མགོ་ལྡེམ་ལྡེམ་བྱས་ཏེ''གོ་བྱུང་། ད་ནི་ཁྱོད་ཀྱིས་ངའི་ཕྱོགས་སུ་
སེམས་ཁུར་བྱེད་མི་དགོས། རང་ལུས་ལ་བདག་སྐྱོང་གང་ལེགས་བྱོས་”ཞེས་བཤད་རྗེས་སྣ་
ནང་དུ་སྐྱུར་ཁ་ཚ་བོ་ཞིག་ལངས་ཏེ་མུ་མཐུད་དུ་སྐད་ཆ་བཤད་མི་ནུས་པར་གྱུར་སོང་།
མེས་པོ་དེ་ལྟར་སྤྲོ་སྣང་དང་རྒྱལ་ཁའི་ངང་ཕྱིར་འབྲོག་ཕྱོགས་སུ་བུད་སོང༌། ཁོ་སོང་
བའི་རྗེས་སུ་ངའི་སེམས་ལ་རང་དབང་མེད་པར་སྟོང་ལྷང་ངེ་བའི་སྣང་བ་ཞིག་སྐྱེས་ཤིང་།
ཕྱིར་ཁྱིམ་ནང་དུ་ཐོན་དུས་ཀྱང་རེ་ཞིག་ལས་ཀ་ཅི་ཞིག་ལས་དགོས་པ་ཡང་མི་ཤེས་པར་
གྱུར་སོང་། གལ་ཏེ་ངས་ཁྱི་གུ་ཞིག་གསོས་ཡོད་པའི་དབང་དུ་བཏང་ན། སྐབས་འདིར་
ང་དངོས་གནས་ལྷས་དཀྱིལ་དུ་སོང་ནས་ཁྱི་གུར་ལྟོ་ལྡད་པའམ་རྩེད་མོ་རྩེ་ངེས་པ་ཁོ་ཐག་
རྟེང
226



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
དོམ་བུ།
སྲིང་མོར་བུ་ཞིག་སྐྱེས་པའི་སྟོན་ཁ་དེར་དོམ་བུ་ཤི་སོང་། དོམ་བུ་ནི་ནད་ཀྱིས་ཤི་བ་
མ་ཡིན་པར་འཕྱི་གསོད་མཁན་སྐོར་ཞིག་གིས་མེ་མདས་བསད་སོང་བ་རེད། གནས་ཚུལ་
འདི་དག་ཕྱིས་སུ་ཕུ་བོས་ང་ལ་བཤད་པ་ཡིན།
ལོ་དེ་དག་ལ་འཕྱི་ལྤགས་ཀྱི་རིན་གོང་འཕར་བཞིན་པའི་སྒང་ཡིན་པས། ནང་
ལོགས་ནས་ཡོང་བའི་འཕྱི་གསོད་མཁན་སྐོར་དང་སྐོར་བྱས་ནས་འབྲོག་ཕྱོགས་སུ་ཡོང་
གིན་ཡོད་ཅིང་། འབྲོག་པ་དག་གིས་ཀྱང་འཕྱི་བ་རྩྭ་སའི་དགྲ་བོ་ཡིན་པས་ཁོ་ཚོར་གླ་མི་
དགོས་པའི་རོགས་བྱེད་པ་རེད་སྙམ་སྟེ་བཀག་འགོག་བྱེད་མཁན་ཅི་ཡང་མ་བྱུང༌། འཕྱི་
གསོད་མཁན་དེ་དག་གིས་རི་ཐང་ངེས་མེད་ཀྱི་རྩྭ་ར་དག་གི་ནང་དུ་གུར་བརྒྱབ་ནས་ཉིན་
བཞིན་འཕྱི་བ་གསོད་པའི་ལས་ལ་བྲེལ་བར་བྱེད་ཅིང་། ཁོ་ཚོས་འཕྱི་བ་གསོད་པའི་ཐབས་
ཀྱང་སྣ་ཚོགས་སུ་འདུག་སྟེ། དེང་ཐོག་ཡོང་དུས་ལྕགས་རྙི་བཙུགས་ཏེ་འཛིན་གསོད་བྱས་
མོད། འཕྱི་བ་ནི་སྲོག་ཆགས་ལྟོ་བསྲན་ཅན་ཞིག་ཡིན་པས་གལ་ཏེ་མིའམ་སྲོག་ཆགས་
གཞན་ཞིག་གིས་སྐྲག་བསླངས་ཚེ། ཁུང་དུ་འཛུལ་ནས་ཉིན་གསུམ་བཞི་ཙམ་ལ་སྒོར་མི་
འབུད་པ་དང༌། སྒོར་འབུད་ན་ཡང་མ་ལག་གཅིག་ཏུ་སྦྲེལ་བའི་ཁུང་བུ་གཞན་ཞིག་ནས་
འབུད་པ་ལས་སྔར་མལ་ནས་འབུད་མི་སྲིད། འཕྱི་གསོད་པ་དག་གིས་ཀྱང་རྙི་བཙུགས་ན་
དུས་ཚོད་ཀྱི་འགྲོ་སོང་མང་བ་རྟོགས་ཏེ། རེ་ཞིག་ནས་རྙི་འཛུགས་པ་དོར་ནས་མེ་མདའ་
སྤྱད་ནས་གསོད་པར་བྱེད། བསམ་ཡུལ་ལས་འདས་པ་ཞིག་ལ། འཕྱི་བའི་སྲོག་ནི་རི་བོང་
གསོད་པ་དང་མི་འདྲ་བར་ཧ་ཅང་སྲ་མོ་ཡིན་པ་སྟེ། མེ་མདའ་ལན་གཅིག་ཕོག་པ་ཙམ་
གྱིས་འཆི་མི་ནུས་ཤིང་འགྲེ་ལྡོག་ཅིག་བརྒྱབ་སྟེ་ཕྱིར་ཁུང་བུའི་ནང་དུ་འཛུལ་ཏེ། ཤི་
གསོན་ཅི་བྱུང་གི་གནས་ཚུལ་མི་ཤེས་ཀྱང་ཕྱིར་འབུད་རྒྱུ་མེད་པར་གྱུར་འགྲོ དེ་བས་འཕྱི་
227



གཡུ་དྲུག་དཀར་དཔེ་ཚོགས།
གསོད་པ་དག་གིས་མདེའུ་འགྲོ་སོང་ཆེ་བ་དང་ཡོང་འབབ་ཉུང་བར་བསམ་ནས། སླར་
ཡང་ཟན་ཆངས་ཀྱི་དཀྱིལ་དུ་དུག་སྨན་གཅུད་ནས་འཕྱི་ཁུང་རེ་རེའི་ཁུང་སྒོར་འཕངས་
པས། ཅུང་མ་འགོར་བར་འཕྱི་བ་མ་ཟད། ཝ་དང་གྲུམ་པ། སྲེ་མོང་། ཨ་བྲ་སོགས་སྲོག་
ཆགས་ཆེ་ཆུང་དུ་མའི་བེམ་པོ་ཐང་མར་བརྡལ་བ་ལྟར་རྩྭ་རའི་ནང་ཀུན་ཏུ་མཐོང་རྒྱུ་
འདུག
སྐབས་འདིར་དོམ་བུ་ནི་ཁྱི་རྒན་ལོ་ལོན་ཞིག་ཏུ་གྱུར་ཡོད་ཀྱང་། ལུས་གཟུགས་ཆེ་
ཞིང་སྟོབས་དང་ལྡན་པ་ཞིག་ཡོད་པས། ད་དུང་ཡང་མཚན་མོར་འཕར་སྤྱང་ལ་འཛིང་
རེས་བྱས་ཏེ་ལུག་ཁྱུ་སྲུང་གིན་ཡོད་ལ། ལན་རེར་ཁོའི་ཁ་ཤ་མར་ནར་ཡོད་པའི་སྟེང་དུ་
འཕར་སྤྱང་གི་རྨས་ཤུལ་རེ་གཉིས་ཀྱང་མཐོང་རྒྱུ་འདུག ཁོས་དགོང་མོར་མཚན་གཡེང་
བྱས་ཏེ་རང་འགན་དང་ལེན་བྱེད་པ་མ་གཏོགས། ཉིན་མོའི་དུས་སུ་རྒྱུན་དུ་རང་ཁྱིམ་གྱི་
སྦྲ་འདབས་དང་ལྷས་མཐའ་དག་ཏུ་རྐང་ལག་དཀྱེལ་རྒྱངས་བྱས་ཏེ་གཉིད་ནས་སྡོད་ཅིང་། ཕྱི་
རོལ་ཏུ་ཅ་ཅོ་འུར་ཟིང་ཅི་འདྲ་བྱུང་ཡང་སྐྱིད་ལུག་ངང་མགོ་བོ་བཏེགས་ནས་ལྟ་ཙམ་བྱས་
རྗེས་སླར་ཡང་གཉིད་པར་བྱེད། ཁོའི་སྤྱོད་སྟངས་དེ་ལ་སྤོ་བོས་ནི་ཧ་ཅང་རྒྱུས་ལོན་བྱེད་
ཀྱིན་འདུག་ཅིང་། ནམ་རྒྱུན་མེས་པོས་དོམ་བུ་ལ་བལྟ་བཞིན་དུ་སྙིང་རེ་རྗེ། མཚན་མོ་
མེལ་ཚེ་བྱས་ནས་ཐང་ཆད་པ་ཡིན་རྒྱུ་རེད། ད་ནི་ལོ་ལོན་པས་ཅི་ཁག”ཟེར།
བསམ་ཡུལ་འདས་པ་ཞིག་ལ། འཕྱི་གསོད་པ་དག་བསླེབས་པ་ནས་བཟུང་། དོམ་བུ་
ཉིན་མོ་ཡང་སྡོད་མི་ཚུགས་པ་ལྟར་ལྷས་མཐའ་བསྐོར་ཏེ་ཕར་རྒྱུག་ཚུར་རྒྱུག་བྱེད་བཞིན་
དུ་ཟུག་སྐད་བར་མེད་དུ་འདོན་པར་བྱེད་ལ། ལན་རེར་ཟུག་སྐད་འདོན་བཞིན་དུ་སྦྲའི་
སྒོ་ཁར་ཡོང་སྟེ་ཁྱིམ་ནང་དུ་ལྟ་བཞིན་ཟུག་པར་བལྟས་ན། ཕལ་ཆེར་དོན་དག་གལ་བོ་ཆེ་
ཞིག་ཡར་ཞུ་བྱེད་པ་དང་ཧ་ཅང་མཚུངས། ཁྱིམ་མི་དག་གིས་ཁོའི་རྒྱུན་ལྡན་མིན་པའི་
སྣང་ཚུལ་དེའི་ཧ་ཅི་ཡང་མ་གོ་བས”གདོན་ཁྱི་འདིས་འདྲེ་མཐོང་བྱུང་བ་དང་འདྲ་”ཟེར་
228



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
བཞིན་ཁོ་ལ་སྡིགས་མོ་བྱེད་ཀྱིན་འདུག་མོད། ཡིན་ན་ཡང་མེས་པོས་ནི་སྐད་ཆ་དེ་དག་
ལ་མི་ཉན་པར་གཅིག་པུར་དཔྲལ་གཉེར་སྡུད་བཞིན་དུ་ཡུན་རིང་བོར་བསམ་གཞིགས་
གཏོང་བཞིན་སྡོད་པ་དང་། མཇུག་མཐར་དབུགས་རིང་ཞིག་ཕྱུངས་ཏེ''དེ་དུས་ཟིང་འཁྲུག་
ལངས་ཁར་གཟིག་ཁྲ་ཡང་འདི་ལྟར་ཟུག་སྐད་འདོན་གྱིན་འདུག་པས། ད་ནི་དོན་དག་ཅི་
ཞིག་བྱུང་སྲིད་ཨང་”ཟེར། དོམ་བུས་ནི་མི་རྣམས་ཀྱི་སྡིགས་མོ་བྱེད་པ་ལ་ཁ་ཡ་མི་བྱེད་པར་
སྔར་བཞིན་ཟུག་སྐད་མཚམས་མི་འཇོག་པར་ཕར་རྒྱུག་ཚུར་རྒྱུག་བྱེད་ཀྱིན་འདུག
ཉིན་ཞིག་ལ། དོམ་བུས་ཟུག་སྐད་འདོན་བཞིན་པའི་སྒང་ལ་གློ་བུར་དུ་ཅི་ཞིག་མཐོང་
བ་ལྟར་སྨད་ཕྱོགས་སུ་མདའ་འཕངས་པ་ལྟར་བརྒྱུགས་སོང་བས། ཚང་མ་ཡ་མཚར་བར་
གྱུར་ཏེ་སྒོར་བུད་དེ་བལྟས་པ་ན། སྨད་ཕྱོགས་ཀྱི་རྩྭ་རའི་ནང་དུ་འཕྱི་བ་གསོད་པའི་སྐྱེས་
པ་ཞིག་འགྲོ་བཞིན་པའི་སྟེང་དུ་བརྒྱུགས་པ་ཡིན་ཞིང་། དོམ་བུས་ནི་ཕ་གསོད་ཀྱི་ལག་
དམར་མཐོང་བ་བཞིན་དུ་མི་དེའི་སྟེང་དུ་མཆོངས་བྱུང་བས། མི་དེས་དང་ཐོག་མ་མཐོང་
ལ། མཐོང་བའི་དུས་སུ་དོམ་བུ་ཡང་ཉེ་སར་བཅར་འདུག་པར་བརྟེན་ཕར་ལ་བྲོས་ཙམ་
བྱས་ཀྱང་། དོམ་བུ་ནི་གློག་ཞགས་ནག་པོ་ཞིག་དང་འདྲ་བར་ངར་ཆེན་གྱིས་མི་དེའི་ལུས་
སྟེང་དུ་མཆོངས་ཏེ་འཛིང་ག་བཀྱེ་བའི་རྡུལ་དཀར་བོ་ཞིག་བསྐྱིལ་བྱུང་། མི་ཚང་མ་འུར་
ལངས་ནས་བརྒྱུགས་ན་ཡང་དོམ་བུས་མི་དེ་སར་བསྐྱེལ་ནས་འཇུ་བཟུང་འགའ་བྱས་པ་
ན། འཕྱི་གསོད་པ་དེ་ས་རུ་འགྱེལ་ཏེ་ཤི་བ་ལྟར་ལངས་རྒྱུ་མི་འདུག མི་དག་གམ་དུ་ཐོན་
པའི་དུས་སུ་དོམ་བུའི་ངར་ཅུང་ཇེ་ལྷོད་དུ་གྱུར་འདུག་ཀྱང་། ཕྱི་རུ་བཀྱེད་དེ་གོམ་པ་བཅུ་
ལྷག་ཡོད་པའི་ས་ནས་ཞེ་སྡང་དྲག་པོས་མུ་མཐུད་དུ་ཁོའི་ཕྱོགས་སུ་བལྟས་ཏེ་ལུས་པོ་ཟིང་
ཟིང་བྱེད་བཞིན་ངར་སྐད་འདོན་གྱིན་འདུག་ཅིང་། བཟོ་ལྟ་བལྟས་ན་ཁྱོད་ཚོས་གང་བྱུང་
ངང་རྩྭ་ཐང་ལ་གནོད་སྐྱོན་བཟོ་མི་ཆོག་ཅེས་ཐ་ཚིག་སྒྲོག་པ་དང་མཚུངས།
མི་ཚང་མས་མི་དེ་བསད་སོང་བ་ཨེ་ཡིན་ཟེར་དུས། འཕྱི་གསོད་པ་དེའི་ལུས་ལ་
229



གཡུ་དྲུག་དཀར་དཔེ་ཚོགས།
རྨ་ཤུལ་ཅི་ཡང་བཏོད་མི་འདུག་ཀྱང་ལུས་ཀྱི་ལྭ་བ་ཡོངས་རྫོགས་ཧྲལ་ཧྲུལ་དུ་ཚལ་བར་
གཤགས་ཡོད་པས། ངོ་མ་ཁྱི་ཚོགས་ཀྱི་ནང་དུ་ལྷུང་བ་ཞེས་པའི་སྣང་བརྙན་དེ་མིག་ལམ་
དུ་མངོན་འདུག རྒྱ་མི་དེ་དང་ཐོག་སྐྲག་ཐག་ཆོད་དེ་ཤི་བ་ལྟར་ཉལ་ནས་མ་འགུལ་བར་
འདུག་ན་ཡང་། མི་དག་གན་དུ་ཐོན་ཏེ་ཅི་ཞིག་བྱས་འདུག་ཟེར་དུས། གཞི་ནས་ཡར་
དགྱེ་ཙམ་བྱས་ཏེ་སྐད་མཐོན་པོས་ངུད་མོ་བྱས་བྱུང་།
ཕྱི་ཉིན་དོན་དག་བཤད་དུ་ཡོང་བའི་སྐབས་སུ། འཕྱི་གསོད་པ་དག་དང་སྤོ་བོའི་
བར་དུ་རྩོད་གླེང་བྱུང་སོང་། འཕྱི་གསོད་པ་དག་གིས་དོམ་བུས་འཇུ་བཟུང་བྱས་པའི་མི་
དེ་ཧོན་འཐོར་ཏེ། རྒྱུན་ལྡན་མིན་པ་ཞིག་ཏུ་གྱུར་འདུག་པས་གསབ་དངུལ་མང་པོ་སྟེར་
དགོས་ཟེར་ཞིང་། སྤོ་བོས་མི་ལ་རྨས་ཕོག་ཡོད་ན་ལོས་སྟེར་ཡང་། རྨ་ཤུལ་སྟོན་རྒྱུ་མི་
འདུག་པས་གྱོན་པ་གཤགས་པའི་གླ་ཚབ་མ་གཏོགས་གཞལ་རྒྱུ་མིན་ཚུལ་བཤད། མཇུག་
མཐར་གྱོད་འདུམ་ཐབས་མ་བྱུང་བར་འཕྱི་གསོད་པ་དག་ཁྲོས་སྟབས་ཀྱིས་ཕྱིར་བུད་སོང་།
ཉིན་འགའ་མ་འགོར་བར་འཕྱི་གསོད་པ་དག་གིས་རས་གུར་བསྡུས་ཏེ་ཕྱིར་བུད་སོང་ལ།
དོམ་བུ་ནི་སྔོན་ལྟར་ཟུག་སྐད་མི་འདོན་ལ་ཡུལ་དུ་ཡང་མི་ཡོང་བར་ཕྱི་རོལ་ཏུ་ཉལ་ནས་
སྡོད། ཉིན་གཉིས་ཙམ་འགོར་ཏེ་ཚང་མས་མཉམ་འཇོག་དུས་སུ། ཁོའི་ལྟོ་བའི་ཐོག་ཏུ་མེ་
མདའ་གཉིས་ཕོག་འདུག་པ་ཚོར་ཞིང་། སྤོ་བོས་སྔོན་ཆད་སྡེར་དཀར་ལ་རྨ་ལས་བྱས་པ་
ལྟར་ཆང་དཀར་གྱིས་རྨ་ཁའི་ཁྲག་དང་ཆུ་སེར་བཀྲུས་པ་སོགས་བྱས་ཀྱང་། མདེའུ་ཁོག་
པའི་ནང་དུ་ལུས་ཡོད་པས་ཉིན་འགའ་མ་འགོར་བར་དོམ་བུ་ཤི་སོང་། དེ་དུས་འཕྱི་གསོད་
པ་དག་ནི་སྔོན་ནས་གར་སོང་ཆ་མེད་དུ་གྱུར་འདུག དོམ་བུ་ཤི་བར་གྱུར་བ་དེས་མེས་
པོ་དུས་ཡུན་རིང་བོ་ཞིག་ལ་བསམ་གཞིགས་ཀྱི་ཀློང་དུ་འཁྱམས་ནས་ཁ་མི་གྲགས་པར་
འདུག ཁོ་ཆེས་དགའ་བའི་ཁྱི་མང་པོ་ཞིག་རེ་རེ་བཞིན་འདི་ལྟར་ཁོ་དང་གྱེས་ཏེ་རྒྱང་
རིང་དུ་ཕྱིན་ཟིན་པས། ད་ནི་ཁོས་རང་ཉིད་ཀྱི་དྲན་ཤེས་ཁོ་ན་ལ་བརྟེན་ནས་འདས་ཟིན་
230



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས་
པ་མང་པོ་ཞིག་ཕྱིར་དྲན་བྱས་ཏེ། རང་ཉིད་ལ་སེམས་གསོ་བྱེད་པ་དང་ཡོངས་སུ་མཚུངས།
རིམ་བཞིན་སྟོན་སའི་རྩྭ་ཆད་པར་གྱུར་བའི་སྐབས་དེར། སྡེ་བའི་ནང་གི་ནོར་ལུག་
མང་པོས་འཕྱི་བ་གསོད་མཁན་དེ་དག་གིས་འཕྱི་ཁུང་སྒོར་འཕངས་ཡོད་པའི་དུག་སྨན་
ཟོས་ཏེ་ཤིད་སྐྱོན་ཆེན་པོ་བྱུང་། སྡེ་བའི་ནོར་ལུག་མང་པོ་ཤི་བའི་ཁྱིམ་ཚང་གིས་ནོར་
ལུག་གིས་འཕྱི་གསོད་དུག་སྨན་ཟོས་པའི་རྐྱེན་ཡིན་ཚུལ་གོང་རིམ་ལ་སྙན་ཞུ་ཞུས་པར།
གོང་རིམ་གྱིས་གནས་ཚུལ་དེ་ཐོས་འཕྲལ་ཐེངས་འགར་ཡོང་སྟེ་གནས་ཚུལ་རྩད་གཅོད་
བྱས་ནའང་། ཁྱིམ་ཚང་དེ་དག་གི་ནོར་ལུག་ཤི་བའི་ཁ་གྲངས་རྩིས་ལེན་བྱས་པ་ཙམ་ལས་
ཐག་གཅོད་ཀྱི་ཐབས་བཀོད་ཅི་ཡང་བཏོན་མ་བྱུང་། ཡིན་ནའང་ངེད་ཚང་གི་ནོར་ལུག་
གཅིག་ཀྱང་མ་ཤི་བ་ནི་དོམ་བུའི་བཀའ་དྲིན་ཡིན་པ་སྨོས་ཅི་དགོས། དེ་བས་མེས་པོ་ནི་
སེམས་ཧ་ཅང་སྐྱོ་བར་གྱུར་ཏེ་ཡུན་རིང་བོར་བསམ་གཞིགས་བྱས་རྗེས། མི་ཚང་མར་
གསལ་བརྡ་གཏོང་བ་ལྟར”དེ་དུས་དོམ་བུས་ཟུག་སྐད་བཏོན་ནས་མཚམས་མི་འཇོག་པ་
ནི་དོན་དག་འདི་འདྲ་བ་ཞིག་འབྱུང་རྒྱུ་ཡིན་པ་ཤེས་ཡོད་པས་རེད”ཟེར་བས། ཁྱིམ་མི་
ཚང་མ་ཡང་ཁ་གྲག་རྒྱུ་མེད་པར་གྱུར་ཏེ་འདང་རྒྱག་གི་ནང་དུ་ལྷུང་སོང་།
ཏག་ཏག་སྐབས་དེར། གནས་ཡུལ་དུ་ཡོད་པའི་སྲིང་མོ་ལ་བུ་ཞིག་བཙས་བྱུང་བས།
མེས་པོའི་སེམས་ཀྱི་དོམ་བུ་ཤི་བའི་སྐྱོ་སྣང་དེ་རེ་ཞིག་བརྗེད་པ་ལྟར་གྱུར་ཅིང་། ཆེད་དུ་ཕུ་
བོ་མངགས་ནས་བཀྲ་ཤིས་པའི་དོན་བཟང་དེ་ང་ལ་བཤད་བྱུང་། ཕུ་བོ་ཡོང་དུས་ནམ་རྒྱུན་
ལྟར་ང་ཟ་བར་དགའ་བའི་འབྲོག་ཕྱོགས་ཀྱི་ལུག་ཤ་དང་མར་རྩམ་སོགས་ཁྱེར་ཏེ་ཐོན་
འདུག དང་ཐོག་ང་སློབ་གྲྭར་ཡོད་དུས་ནམ་རྒྱུན་མེས་པོ་ཁོ་དངོས་སུ་ཡོང་བའམ། ཡང་
ན་མི་གཞན་དག་ལ་སྟབས་འགྲིག་སྟེ་ང་ལ་བཟའ་བཏུང་གི་བྲོ་བསྐུར་བ་ནི་པལ་ཆེར་
གོམས་སྲོལ་ཞིག་ཏུ་གྱུར་ཡོད་ལ། དེ་རྗེས་བྱ་བའི་ལས་གནས་སུ་ཞུགས་ཏེ་ཟླ་ཕོགས་ལེན་
པའི་དུས་སུའང་། བྲོ་སྐྱེལ་བ་དེ་ཁོ་ཚོའི་འགན་ཁུར་ཞིག་ཏུ་བསམ་འདུག་པས། ངས་
231



གཡུ་དྲུག་དཀར་དཔེ་ཚོགས།
ཀྱང་མི་དགོས་པའི་ཁ་ཡག་ཅི་ཡང་མ་བཤད་པར་ལེན་རྐྱང་བྱས་པ་ཡིན། ཡིན་ནའང་ད་
ཐེངས་ནི་མེས་པོས་ཚ་མོ་དག་གནས་ཡུལ་ནས་རྐང་ཚུགས་ཐུབ་པར་གྱུར་ཅིང་། ཤུལ་
ཐོགས་པར་གྱུར་བར་དགའ་སྤྲོ་སྐྱེས་པའི་བསམ་པ་རེད་ལ། ཞོར་དུ་ང་ལ་མྱུར་དུ་བུ་ཕྲུག་
ཅིག་བཙའ་དགོས་པ་འི་འབོད་སྐུལ་བྱེད་པའང་ཡིན་འདུག
དེ་སྔོན་མེས་པོས་ང་ཚོ་སྤུན་མཆེད་དག་ལས་ཆེས་སེམས་ཁྲལ་བྱེད་ཀྱིན་པ་ནི་སྲིང་
མོ་ཡིན་ཏེ། དེ་ནི་ཁོ་མོ་ང་ཚོ་སྤུན་དག་ལས་ཆེས་ཐ་ཆུང་དེ་ཡིན་པར་མ་ཟད་ཡུལ་དུ་
གཅེས་ལངས་སུ་གྱུར་ཡོད་པས། རྗེས་ནས་གནས་ཡུལ་ཞིག་བསྙེགས་ནའང་། རང་མགོ་
ཐོན་ཐུབ་མིན་དང་དེ་གར་རྐང་ཚུགས་ཐུབ་མིན་ལ་གདེང་ཚོད་མེད་པས་རེད། ལྷག་པར་
དུ་སྲིང་མོ་གནས་ཡུལ་དེར་ཕྱིན་ནས་ལོ་ལྔ་དྲུག་ཙམ་འགོར་ཡང་ད་དུང་བྱིས་པ་བཙས་
མ་བྱུང་ལ། དེའི་ཁར་ད་དུང་དུས་རྒྱུན་དུ་ཁྱོ་ཤུག་གཉིས་ཀ་མ་འཆམ་པར་བཟའ་འཁོན་
བྱས་ཤིང་། མོ་རང་ཡུལ་དུ་གནས་བྱོལ་ལ་ཡོང་སྟེ་ཉིན་འགའ་རེར་སྡོད་ཀྱིན་ཡོད་པས།
ཁོ་ཚོའི་སེམས་པ་བདེ་ག་ལ་སྲིད།
སྲིང་མོ་ཐོག་དང་པོར་གནས་བྱོལ་དུ་ཡོང་དུས་ཀྱི་རྒྱུ་རྐྱེན་འདི་ལྟར་ཡིན་ཏེ། གནས་
ཡུལ་ཚང་ལ་ཁྱོན་སྡོམ་བྱིས་པ་ལྔ་ཡོད་ཅིང་། ཕུ་བོ་གཉིས་དང་ཨ་ཅེ་གཉིས་ཡོད་པའི་
འཕྲོར་མོའི་ཁྱོ་ག་ཡིན་པ་རེད། སྐབས་འདིར་ཨ་ཅེ་གཉིས་ཀ་སྡེ་བའི་ནང་དུ་གནས་ལ་
སོང་ཡོད་པ་དང༌། པུ་བོ་གཉིས་ཀས་ཀྱང་གཉེན་སྒྲིག་བྱས་ཏེ་ཁྱིམ་ཚང་ཡན་གར་དུ་
བཙུགས་བྱུང་བས། སྒྱུག་པོ་སྒྱུག་མོ་གཉིས་ཀ་གསོ་རྒྱུའི་འགན་ཁུར་དེ་མོ་དང་ཁྱོ་གའི་
གཉའ་བར་བཀལ་བྱུང་བར། ཁྱོ་གས་ཀྱང་དང་ལེན་བྱས་སོང་བ་རེད་ཟེར། །
མེས་པོ་དང་ཨ་མ་གཉིས་ཀ་ཧ་ལས་པར་གྱུར་ཏེ་མོར་བཀྱོན་པབ་བྱུང་། ཨ་མས”བུ་
དང་མནའ་མས་ཕ་མ་སྐྱོང་དགོས་པ་འཇིག་རྟེན་གྱི་དཔེ་རེད། ཁྱོད་ཀྱིས་གླེན་རྟགས་སྟོན་
གྱིན་མ་འདུག ཁྱོད་ལྟར་ན་ཡུལ་ནས་ཕུ་བོར་མནའ་མ་བླངས་རྗེས་མེས་པོ་དང་ང་ཚོ་
232



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། ༣་
ཡང་སྒོར་འབུད་དགོས་པ་མ་རེད་དམ”ཟེར་བཞིན། རང་དབང་མེད་པར་ཕུ་བོའི་ཆུང་མ་
སྟེ་མནའ་མའི་གདོང་ལ་བལྟ་ཙམ་བྱེད། །
སྲིང་མོས་དེ་དག་ལ་ཁ་ཡ་བྱེད་ཀྱིན་མི་འདུག”དེ་དང་འདྲའམ། ཡུལ་ན་ཕུ་བོ་
གཅིག་པུ་ལས་མེད་པ་རེད། འོན་ཀྱང་ཁོང་ཚང་ལ་ཕུ་བོ་གཉིས་ཀར་མནའ་མ་བླངས་
འདུག་པས་ཁོ་ཚོར་འགན་ཁུར་ཅི་ཡང་མེད་དམ། ང་ནི་ཆེད་དུ་ཁོང་ཚང་ལ་ལོ་ལོན་
རྒན་པ་དག་གསོ་རུ་སོང་བ་མ་རེད། ངས་ནི་ཁོ་ཚོ་གསོ་བ་ལས་ཡུལ་ནས་བསྡད་དེ་ཁྱོད་
ཚོ་གསོས་ན་འདོད"ཟེར། །
མེས་པོ་དགོད་ཙམ་བྱས་ཏེ་ཧ་ཅང་ཐབས་མཁས་ངང་དེ་ནི་ཁོ་ཚོ་ཁྱོད་ལ་འདང་རྩིས་
ཆེ་ཞིང་ཡིད་ཆེས་ཡོད་པའི་རྟགས་མ་རེད་དམ། ད་དུང་སྐྱུག་པོ་དང་སྒྲུག་མོའི་རྒྱུ་སྐལ་
ཡང་ཁྱོད་གཉིས་ཀྱི་ཕྱོགས་སུ་གཅོད་ངེས་རེད། ལོ་ལོན་དག་ཡུན་རིང་བོར་འདུག་ཁོམ་
མེད་པས་རྗེས་ཕྱོགས་དེ་དག་ཁྱོད་གཉིས་ལ་དབང་སོང་བ་མིན་ནམ”ཟེར།
མེས་པོའི་སྐད་ཆ་དེ་སྲིང་མོ་ལ་བཤད་པ་ཡིན་ཡང༌། ཕུགས་སུ་ཕུ་བོའི་ཆུང་མར་
བཤད་བཞིན་པ་དང་ཡང་མཚུངས། ཡིན་ནའང་ཕུ་བོའི་ཆུང་མ་སྟེ་ངའི་སྲུ་མོ་ཁྱིམ་འདིར་
ཡོང་བ་ནས་བཟུང་། ང་ཚོ་ལྟར་མེས་པོ་དང་ཨ་མ་གཉིས་ཀར་སེམས་གཏིང་ནས་བཀུར་
བསྟི་སྲི་ཞུ་བྱེད་ཀྱིན་ཡོད་པས། ཁོ་གཉིས་ལ་མཚོན་ན་ཡང་ངོ་མ་མནའ་མ་བཟང་བོ་ཞིག་
ལ་ཁེལ་བ་རེད། མཇུག་མཐར་སྲིང་མོས་ཀྱང་མེས་པོའི་སྐད་ཆ་དེ་མི་འདོད་བཞིན་དུ་
དང་ལེན་བྱ་དགོས་བྱུང་སོང་།
སྲིང་མོ་ཐེངས་གཉིས་པར་གནས་བྱོལ་དུ་ཡོང་བའི་རྒྱུ་རྐྱེན་ནི། གནས་ཡུལ་ཚང་གི་
དབྱར་སའི་རྩྭ་ས་བསྐྱར་བགོ་བྱེད་དུས་མི་གྲངས་ལྟར་བགོ་རྒྱུ་བྱས་པས། ཁྱོ་གའི་ཕུ་བོ་
གཉིས་ཀས་སླར་ཡང་སྒྲུག་པོ་དང་སྒྲུག་མོ་གཉིས་ཀ་མོ་དང་ཁྱོ་གའི་བགོས་སྐལ་བྱས་ན་མི་
འགྲིག་པས། ཁོ་ཚོའི་ས་སྐལ་ཡང་བུ་གསུམ་གར་སྙོམས་བགོ་བྱེད་དགོས་ཟེར་བས། ཁྱོ་
233



གཡུ་དྲུག་དཀར་དཔེ་ཚོགས།
གས་དེ་ཡང་དང་ལེན་བྱས་སོང་བ་རེད་ཟེར། །
དེ་ནི་གནས་ལུགས་དང་མཐུན་པ་ཞིག་མིན་པས། མེས་པོ་ཡང་སྲིང་མོའི་རྒྱབ་རྩ་
ནས་ལངས་ཏེ་ཁོང་ཁྲོ་ལངས་བྱུང་། ཁོ་ཤོར་ཤོར་ངང་གནས་བདག་ཚང་ལ་སོང་སྟེ་སྲིང་
མོའི་སྒྱུག་པོ་དང་སྒྱུག་མོ། མག་པའི་ཕུ་བོ་གཉིས་ཀ་བཅས་ལྷན་དུ་ཡོད་སར་དེ་དོན་གྱི་
གནས་ལུགས་བཤད་པས། མག་པའི་སྲུ་མོ་གཉིས་ཀྱིས”ང་ཚོས་ཀྱང་ཨ་ཕ་དང་ཨ་མ་མོ་
གཅིག་པུས་གསོ་དགོས་ཟེར་ག་ལ་སྲིད”ཟེར་ཡང་། ཕུ་བོ་གཉིས་ཀར་ཡང་བསྐྱར་ཁ་གྲག་
རྒྱུ་མེད་པར་གྱུར་སྐད།
སྲིང་མོ་ཐེངས་གསུམ་པར་ཡུལ་དུ་གནས་བྱོལ་ལ་ཡོང་བའི་རྒྱུ་རྐྱེན་ནི། མོར་ད་དུང་
བྱིས་པ་བཙའ་མི་འདོད་མོད། ཁྱོ་ག་དེ་དོན་དུ་དུས་རྒྱུན་ཁྲོང་ཁྲོ་ལངས་པ་རེད་ཟེར་བས།
མེས་པོ་ཡང་མོའི་སྟེང་ལ་ཁོང་ཁྲོ་ལངས་ཏེ་དེ་མ་ཐག་ཏུ་ཕྱིར་བསྐྲད་པ་རེད། །
ད་ལྟ་སྲིང་མོར་ཡང་བུ་ཞིག་བཙས་པ་དེས། མོས་གནས་ས་ཟིན་མིན་གྱི་ཕྱོགས་སུ་
མེས་པོའི་སེམས་ཧ་ཅང་བདེ་བར་གྱུར་བ་ཡིན་པས། ཁོས་སླར་ཡང་ང་ལ་སེམས་ཁུར་
བྱེད་ཀྱིན་ཡོད་པར་སྣང་། མེས་པོས་དེ་སྔོན་ཨ་ཅེ་ལ་བྱིས་པ་གཉིས་པ་བཙའ་དུས་ཀྱང་།
སྨན་བུ་མོའི་ཁོག་ལ་བུ་ཆུད་དགོས་པ་དང་། སྟག་ཤ་རའི་ཁོག་ལ་ཚིག་ཆུད་དགོས”ཞེས་
པའི་གནའ་མིའི་གཏམ་དཔེ་དེ་བཟླས་ཏེ། བུ་མོ་ཞིག་ཡིན་ན་བྱིས་པ་བཙའ་དགོས་པ་
རེད་ཟེར་གྱིན་ཡོད། ཁོའི་ལྟ་བ་ལྟར་ན་བུད་མེད་ཅིག་ལ་བྱིས་པ་ཅི་འདྲ་མང་བོ་བཙའ་
ཐུབ་ན། ཁྱིམ་ཚང་དེ་ལ་བྱས་རྗེས་དེ་ཙམ་ཆེ་བ་བཞག་ཡོད་སྙམ་གྱིན་ཡོད་ཅིང་། ཁོའི་
ཚ་བོ་ཚ་མོ་དག་ལ་ཡང་བུ་ཕྲུག་གོ་ཁ་གང་རེ་ཡོད་པར་རེ་བ་བྱེད་ཀྱིན་ཡོད་མོད། འོན་
ཀྱང”འཆར་ལྡན་བུ་སྐྱེས”ཀྱི་སྲིད་ཇུས་དེ་ཁོའི་ལྟ་བའི་ཁ་གཏད་དུ་ལངས་པ་ནས་བཟུང་།
ཁོའི་རེ་བ་དེ་ཡང་རེ་བ་ཙམ་ཡིན་པ་ལས་ནམ་ཡང་མངོན་དུ་འགྱུར་ག་ལ་ནུས།
རྗེས་སུ་ངའི་ཆུང་མར་བསྟུད་མར་བྱིས་པ་གཉིས་སྐྱེས་བྱུང་ལ། བྱིས་པ་གཉིས་ཀ་ཞི་
234



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ལི་ཡིན་འདུག་པས་ང་ཅུང་ཡིད་ཕངས་པར་གྱུར་སོང་། དེ་ལས་སྔོན་མ་ནི་བུ་ཞིག་ཡིན་
པས་ངེད་བཟའ་ཟླ་གཉིས་ཀྱི་བསམ་ཚུལ་ནི། ད་ལྟ་བུ་ཁེར་སྐྱེས་ཡིན་ན་རྒྱལ་ཁབ་ཀྱིས་
དམིགས་པསལ་བདག་སྐྱོང་སྣ་ཚོགས་ཡོད་པས། ད་ནི་བུ་ཕྲུག་གཅིག་སྐྱེས་ན་ཆོག་སྙམ་
གྱིན་ཡོད་མོད། བསམ་ཚུལ་དེར་མེས་པོ་གཏན་ནས་ཡིད་འཐད་ཀྱིན་མི་འདུག ཁོའི་ལྟ་
ཚུལ་ལྟར་ན། གྲངས་ཉུང་མི་རིགས་དག་གིས་བྱིས་པ་གཉིས་བཙས་ཆོག་པ་ནི་རྒྱལ་ཁབ་
ཀྱི་སྲིད་ཇུས་ཡིན་པས། ངེད་གཉིས་ཀྱིས་བྱིས་པ་གཅིག་ལས་བཙའ་རུ་མ་བཅུག་ཚེ། དེ་
ནི་ཁྱིམ་རྒྱུད་འདི་ལ་འགན་མ་ཁུར་བའི་ཉེས་སྐྱོན་ཞིག་ཏུ་བགྲང་བཞིན་འདུག
བྱིས་པ་ཆེ་བ་བཙས་ནས་ཟླ་གཅིག་ལོངས་སྐབས། ཆུང་མར་ད་དུང་ཟླ་ལྔ་ཡི་
གནང་བ་འདུག་པ་དང་། མེས་པོ་དང་ཨ་མ་གཉིས་ཀྱིས་བུ་ཆུང་ཁྱེར་ཏེ་ཡུལ་དུ་ཐེངས་
གཅིག་ཡོང་བའི་རེ་བ་ཆེ་སྟབས། གཟའ་སྤེན་པའི་ཉིན་ཞིག་ལ་ཐོ་གཏུགས་ནས་ངེད་
གཉིས་ཀྱིས་བུ་ཆུང་པང་ནས་ཡུལ་ལ་སོང་བས་ཡུལ་མི་ཚང་མ་ཧ་ཅང་དགའ་བྱུང་།
སྤོ་བོ་ཧ་ཅང་དགའ་བར་གྱུར་ཏེ་ཁོའི་ལག་ལ་ཞོག་དང་ཟེར་ལ། བུ་ཆུང་ལག་ཏུ་
བླངས་རྗེས་སྐད་ཆ་ཡག་པོ་ཅི་ཞིག་བཤད་དགོས་པ་ཡང་མ་ཤེས་པ་ལྟར”ཧ་ཧ་ཧ། འདིའི་
གཟུགས་ཆེ་བར་ལྟོས་དང་། དོམ་བུའི་ཆེ་ཆུང་འདུག དོམ་བུའི་རྣམ་ཤེས་ཡིན་པ་མིན་
ནམ”ཟེར་ནས་དགོད་པར་བྱེད།
དེ་ནི་ཁོ་ཧ་ཅང་དགའ་བའི་སེམས་པ་ཕྱིར་མཚོན་བྱས་པ་ཞིག་ཡིན་ཡང་། ཁོས་
བཤད་པའི་སྐད་ཆ་དེར་ཁྱིམ་ནང་གི་མི་ཚང་མ་དགའ་བོ་མ་བྱུང་། རང་རང་སར་ཁ་མི་
གྲག་པར་ཁུ་སིམ་མེར་གྱུར་སོང་། ཨ་མས་ནི་ངའི་ཆུང་མས་ཅི་སྙམ་འགྲོ་བསམས་ཏེ་
དགོད་ཙམ་བྱས་རྗེས་མོར“སྤོ་བོ་ནི་ཧོན་ལོག་སྟེ་འཆོལ་གཏམ་བཤད་ཀྱིན་པ་རེད། ངའི་
ཚ་བོ་ཁྱི་ཡི་རྣམ་ཤེས་ག་ལ་ཡིན”ཟེར།
མེས་པོས་མུ་མཐུད་དུ་བུས་བར་ལྟ་བཞིན་དུ་ཁོའི་སྐད་ཆའི་འཕྲོ་མ་བཤད་བྱུང་།
235



གཡུ་དྲུག་དཀར་དཔེ་ཚོགས།
"ཆུང་དུས་སུ་ཁོའི་ཨ་ཕ་དང་དོམ་བུ་གཉིས་མི་མཐུན་པ་ཡིན་པས། ཚེ་འདིར་ཁྱིམ་
གཅིག་ཏུ་སྐྱེས་པ་ཡིན་ཡང་སྲིད”ཟེར་བས་མི་ཚང་མ་བགད་བྱུང་།
སྐབས་དེར་ཨ་མས་ཀྱང་ངའི་ཆུང་མར་ང་དང་དོམ་བུ་གཉིས་ཆུང་དུས་མི་མཐུན་
པའི་གཏམ་རྒྱུད་དེ་དག་བཤད་བྱུང་བས་མོ་ཡང་དགོད་བཞིན་འདུག སྐབས་འདིར་ངས་
གཞི་ནས་ཁྱིམ་མི་ལྷན་འཛོམས་ཀྱི་སྤྲོ་སྣང་དེ་མྱངས་པས་མིག་ལས་མཆི་མ་ཤོར་བར་གྱུར།
ཚང་མས་བུས་བར་བལྟས་ནས་སེམས་ཁོང་ཧྲིལ་བོ་སྤྲོ་བས་བརྟས་འདུག འདི་ནི་ཁྱིམ་
ཚང་ཞིག་གི་ལྷད་མེད་པའི་སྤྲོ་སྣང་རེད་ཨང་། འོན་ཀྱང་འབྲོག་ཁུལ་གྱི་གནམ་གཤིས་
གྲང་ཞིང་འཚོ་བའི་ཆ་རྐྱེན་ཡང་ཞན་ལ། དེ་གར་ཞག་སྡོད་བྱས་ན་བུ་ཆུང་ལ་ཆམ་པ་
ཕོག་ཉེན་འདུག་པས། ཆུང་མས་ཉིན་དེ་རང་དུ་ཕྱིར་ལྡོག་ན་བཟང་ཚུལ་བཤད་དུས།
མེས་པོས་དེ་འཕྲལ་མཐའ་གཅིག་ཏུ་ངོ་རྒོལ་བྱས་བྱུང་།
ཁོ་ཧ་ཅང་མ་དགའ་བའི་ངང“བྱིས་པ་འདི་འདྲ་མང་བོ་ཞིག་ཁྱིམ་འདི་ནས་ནར་སོན་
པ་ཡིན་པས། ཁྱོད་གཉིས་ཀྱི་བྱིས་པ་གཞན་དང་མི་འདྲ་བ་ཞིག་ཨེ་ཡིན་ནམ”ཟེར།
ཨ་མ་ཧ་ཅང་དགའ་བའི་ངང་ངའི་ཆུང་མར་བལྟས་ཏེ ''དེ་སྔ་སྒྲོལ་མར་བྱིས་པ་མ་
བཙས་པས། ང་ཚོས་མོའི་ཐད་ལ་སེམས་ཁུར་ཅི་འདྲ་བྱས་ཨང་། འོ་ལོས། བུད་མེད་ཅིག་
ཡིན་ན་བྱིས་པ་བཙའ་དགོས་པ་རེད། ད་དུང་ཡང་གཅིག་བཙའ་རྒྱུ་ལོས་ཡིན”ཞེས་དྲིས་
བྱུང༌།
ངས་མྱུར་དུ་བུ་ཕྲུག་གཅིག་བཙས་ན་རྒྱལ་ཁབ་ཀྱི་དམིགས་བསལ་བདག་སྐྱོང་མང་
བོ་འདུག ད་དུང་ལོ་བཅོ་བརྒྱད་ལ་སོན་པའི་བར་དུ་ཟླ་ཕོགས་ཡོད་པ་རེད”ཅེས་ངེད་
གཉིས་ཀྱི་བསམ་ཚུལ་དྲང་བོར་བཤད་པ་ཡིན། །
ངའི་སྐད་ཆ་དེར་རྐྱེན་བྱས་ཏེ་མེས་པོ་ནི་ཧ་ཅང་མི་དགའ་བར་གྱུར་སོང་། སྟིང་ཚིག་
ནན་མོའི་སྒོ་ནས“ཁྱོད་གཉིས་ལ་མི་གཉིས་ཀྱི་ཟླ་ཕོགས་ཀྱིས་ཀྱང་མི་འདང་བར་འདུག་
236



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
གམ། ཁྱོད་གཉིས་ཀྱིས་གནས་སྐབས་ཀྱི་སྒོར་མོ་འགའི་ངོར་བལྟས་ཏེ་ཁྱིམ་ཚང་གི་རྗེས་
ཕྱོགས་ལ་ཡང་འདང་མི་རྒྱག་གམ། རྗེས་ནས་ཞི་ལིར་དཔུང་རོགས་གྲོས་རོགས་ཤིག་ཀྱང་
མི་དགོས་སམ། ད་དུང་བུ་ཆུང་གཅིག་པུར་དོན་དག་རེ་བྱུང་ཚེ་ཁྱོད་ཀྱི་ཤུལ་ཆད་པར་
གྱུར་བ་མ་རེད་དམ། ཁྱོད་ཀྱིས་པ་མེས་ཡང་མེས་ཀྱི་ངོར་ཇི་ལྟར་བལྟ་རྒྱུ་”ཞེས་འདྲི་ཚིག་
འགའ་བསྟུད་མར་དྲིས་རྗེས། ཧ་ཅང་ཚིག་པ་ཟ་བའི་རྣམ་འགྱུར་གྱིས་སྐེ་གཅུས་ཏེ་བསྡད་
བྱུང་། །
མེས་པོས་དེ་ལྟར་བཤད་པར་ཡང་གནས་ལུགས་ཆེན་པོ་འདུག་པས། ཕྱིར་མཁར་
གྲོང་དུ་བསླེབས་རྗེས་ཆུང་མ་དང་གྲོས་བསྡུར་བྱས་ཏེ། ཞི་ལུར་རྩེ་རོགས་ཤིག་བཙའ་
དགོས་ཚུལ་བཤད་པར་མོ་ཡང་ཡིད་འཐད་བྱུང་སོང་། མོའི་རེ་བར་རྗེས་ནས་བྱིས་པ་
བཙའ་ཚེ་ངེས་པར་དུ་བུ་མོ་ཞིག་བཙའ་དགོས་པ་དང་། བུ་མོ་ཚོས་གང་མྱུར་ངང་ཕ་མར་
རོགས་རམ་བྱེད་ཐུབ་ཀྱིན་འདུག་ཟེར་ལ། ད་དུང་ཉེ་སར་ཡོད་པའི་ཁྱིམ་ཚང་འགའ་རེར་
བུ་མོ་ཡོད་པ་དག་དཔེ་སྟོན་བྱས་སོང་། །
བུ་ཆུང་ལོ་གསུམ་ལ་བུད་རྗེས་ཆུང་མར་སླར་ཡང་མངལ་སྦྲུམ་པར་གྱུར་བས། ངེད་
གཉིས་ཀྱིས་ད་ཐེངས་བཙས་ན་བུ་མོ་ཞིག་ཨེ་ཡིན་ལ་རེ་བ་བྱས་པ་ཡིན་། ཆུང་མར་མངལ་
སྦྲུམ་ཡོད་པ་དེ་ཡུལ་ཕྱོགས་ནས་ཐོས་འཕྲལ་མེས་པོ་དང་ཨ་མ་སོགས་ཀྱང་ཧ་ཅང་དགའ་
གྱིན་འདུག་ལ། ཐ་ན་མཇུག་མཐར་བཙའ་བའི་དུས་སུ་མེས་པོས་ཆེད་དུ་ཨ་མ་རྫོང་
མཁར་དུ་མངགས་ནས་བུ་རོགས་བྱས་པ་རེད། འོན་ཀྱང་མཇུག་མཐར་བཙའ་བའི་ཚེ་ན་
སྔར་བཞིན་བུ་ཞིག་ཡིན་འདུག་པས། ང་དང་ཆུང་མ་ནི་ཅུང་རེ་ཆད་དུ་གྱུར་མོད། གང་
ལྟར་ཤ་ལས་ཆད་པའི་བུ་ཕྲུག་ཡིན་པས་དཔྲལ་བའི་མིག་དང་ཁོང་གི་སྙིང་ལྟར་གཅེས་པ་
སྨོས་ཅི་དགོས། མནའ་མའམ་བུ་མོར་བྱིས་པ་བཙས་ཚེ་རང་ཡུལ་དུ་ཐེངས་གཅིག་འགྲོ་
བ་ནི་གོམས་སྲོལ་ཞིག་ཡིན་པས། ང་ཚོ་ཡང་དེ་སྔོན་ལྟར་ཡུལ་དུ་སོང་བ་ཡིན།
237



གཡུ་དྲུག་དཀར་དཔེ་ཚོགས།
བསམ་ཡུལ་ལས་འདས་པ་ཞིག་ལ། ཐེངས་དེར་ང་ཚོ་ཡུལ་དུ་འགྲོ་དུས་སུ་མེས་
པོས་སླར་ཡང་ཁྱིམ་ནང་དུ་ཁྱི་གུ་ཆུང་བ་གཉིས་གསོ་རུ་བཅུག་འདུག ཁྱི་གུ་སེར་ཁྲ་ཞིག་
འདུག་པ་དེའི་མིང་ལ་གཟིག་ཁྲ་ཞེས་བཏགས་འདུག་ལ། དེ་ནི་མེས་པོས་ཆེད་དུ་འདས་
ཟིན་པའི་ཁྱི་དེའི་མིང་བཏགས་ནས་རྗེས་དྲན་ཞུ་བ་ཡིན་འདུག སྤུ་ཁ་ནག་པོ་བྲང་ཁའི་
ཐོག་ཏུ་དཀར་ཐིག་ཡོད་པ་དེའི་མིང་དུ་དང་ལ་ཞེས་བཏགས་འདུག་ལ། དེ་ནི་འཛམ་གླིང་
གེ་སར་རྒྱལ་བོ་ཡར་ཁམས་བྱང་མའི་རི་རྒྱུད་དུ་བདུད་འདུལ་བར་ཕེབས་དུས། ཁྱི་དང་
ལ་རྗེས་སུ་ཁྲིད་ཅེས་པའི་གེ་སར་གྱི་སྒོ་ཁྱི་དེའི་མིང་གཡར་བ་ཡིན་འདུག ཁྱི་གུ་གཉིས་
ཀ་ཡང་ཨ་མ་དང་ཁ་བྲལ་ནས་ཟླ་གཅིག་སོང་ཡོད་མེད་ཀྱི་ཚད་ཡིན་ཅིང་། མེས་པོས་
སྲུ་མོ་ལ་འཆར་བཀོད་བྱས་ཏེ་ཁྱི་གུ་གཉིས་ཀར་རང་རང་སར་ཁྱི་ཁུང་གསར་བ་རེ་ལས་
འདུག ལྟས་ངན་ཆུང་ཆུང་དེ་གཉིས་ཀྱང་ཧ་ཅང་བཙན་པོ་ཞིག་ཡིན་ཐག་ཆོད་རེད། ང་
ཚོ་ཁྱིམ་དུ་འགྲོ་དུས་སུ་མི་རྒྱུས་མེད་འགའ་ཐོན་པ་ཤེས་ཏེ། རང་རང་གི་ཁུང་སྒོར་ཐོན་ཏེ་
མཚམས་མི་འཇོག་པར་ཟུག་སྐད་བཏོན་བྱུང་ལ། ཁོ་གཉིས་ཀྱི་རྣམ་འགྱུར་ལ་བལྟས་ཚེ་
དེ་སྔོན་དོམ་བུ་ངའི་སྟེང་དུ་ཟུག་པ་ལྟར་མི་འདི་ཚོ་འུ་ཚང་གི་མ་ཡིན་པས་ཅིའི་ཕྱིར་ཡོང་
བ་རེད་ཅེས་སྒྲོག་པ་དང་འདྲ། སྐབས་དེར་ངའི་སེམས་ནས་ཀྱང་ཁྱིམ་ཚང་གཅིག་ནས་
སྐྱེས་པའི་ཕུ་ནུ་མིང་སྲིང་ཅི་འདྲ་མང་ཡང་། མཇུག་མཐར་རེ་རེ་བཞིན་ཆུང་མ་བླངས་
ཤིང་བུ་ཕྲུག་བཙས་ཏེ་ཁྱིམ་ཚང་ཡན་གར་བཙུགས་རྗེས། ཐོག་མ་ནས་ཡུལ་དུ་གྱུར་ཅིང་
འཚར་ལོངས་འབྱུང་སའི་སྦྲ་ཁྱིམ་འདི་དང་བར་ཐག་ངེས་ཅན་ཞིག་བཀྱེད་ཟིན་པ་གཞི་
ནས་རྟོགས་བྱུང་། །
མེས་པོས་བུ་ཆུང་བ་མཐོང་འཕྲལ་ཧ་ཅང་དགའ་བྱུང་། ཁོས་ལག་ཏུ་བླངས་ནས་
གནམ་ལ་འདེགས་བཞིན་དུ”ཧ་ཧ་ཧ། ད་ནི་བུ་སྟག་ཕྲུག་འདྲ་བ་གཉིས་འདུག་པས་
བསམ་རྒྱུ་ཅི་ཞིག་ཡོད་དམ། སྟག་མཆོངས་པ་ལྟར་ནར་སོན་གྱིན་འདུག་པར་ལྟོས་དང་།
238



འ
*
སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
སྡུ
གྱི
ང
ཟེར་ནས་བྱིས་པ་ལྟར་རྩེད་ཀྱིན་འདུག
སྐབས་འདིར་ངས་གཞི་ནས་མེས་པོ་ཁོ་ནི་བསྡད་ཀྱིན་བསྡད་ཀྱིན་དུ་ལོ་ལོན་གྱིན་
པ་མིན་པར་ཕྱིར་ལྡོག་གིས་བྱིས་པར་འགྱུར་གྱིན་པ་ལྟ་བུའི་སྣང་བ་སྐྱེས་བྱུང་། ཁོ་རང་
དགའ་བའི་དུས་སུ་སོ་མེད་པའི་རྙིལ་དག་ཕྱིར་བསྟན་ཏེ་རང་སེམས་ཀྱི་དགའ་སྐྱོ་ཡོངས་
རྫོགས་དམར་རྗེན་དུ་ཕྱིར་མངོན་པར་བྱེད་པ་དེ་ནི། དངོས་གནས་བཙས་ནས་ཟླ་དྲུག་
བདུན་ལོན་པའི་བྱིས་པ་ཞིག་དང་ཅི་འདྲའི་མཚུངས་ཨང་།
བུ་གཉིས་ཀ་སྐྱེས་པ་ནས་བཟུང་མེས་པོ་ཡང་ངའི་ཆུང་མ་སྟེ། འབྲོག་ཁུལ་གྱི་འཚོ་
བར་མགོ་ན་གྱིན་པའི་མནའ་མ་ལ་འདང་རྩིས་ཇེ་ཆེར་གྱུར་བར་མ་ཟད། ལན་རེར་ང་
ཡུལ་དུ་ཐེངས་རེར་སོང་ཡང་བྱིས་པ་གཉིས་ཀ་ཅི་ལ་ཁྲིད་མ་ཡོང་བ་ཡིན་ཟེར་ནས་འཁང་
ར་བྱེད་ཀྱིན་འདུག ངོ་མ་བཤད་ན་ཁྱིམ་གཞི་ཡན་གར་དུ་བཙུགས་པ་དང་། བུ་ཕྲུག་གི་
འགན་ཁུར་ཡོད་པར་གྱུར་བ་དང་བསྟུན་ནས། རང་ཉིད་ཀྱང་འབྲོག་ཁུལ་གྱི་ཁོ་ཚོར་
སྐོར་བ་བྱེད་དུ་འགྲོ་གྲངས་མངོན་གསལ་ངང་ཇེ་ཉུང་དུ་སོང་ལ། ཡུལ་དུ་འགྲོ་གྲངས་ཇེ་
ཉུང་དུ་གྱུར་བ་དང་བསྟུན་ནས་མེས་པོ་རྒས་པ་ཡང་ཇེ་མགྱོགས་ཡིན་པའི་ཚོར་སྣང་སྐྱེས་
ཡོང་། ད་ཐེངས་སོང་ན་ཐེངས་སྔོན་མ་ལས་མངོན་གསལ་ངང་ནས་ཡོད་པ་དང་འདྲ་ལ།
ཐེངས་རྗེས་མར་སོང་ཚེ་དེ་སྔོན་ད་དུང་འདི་འདྲ་ཞིག་རྒས་མེད་ཨང་སྙམ་པའི་བསམ་
ཚུལ་ཞིག་དབང་མེད་དུ་སྐྱེས་འོང་། ངས་མེས་པོ་དེ་ལྟར་རྒས་ཚུལ་ལ་ལྟ་བཞིན་དུ་དོན་
ངོ་མར་མི་ནི་འདི་ལྟར་རྒས་ནས་མཇུག་མཐར་ཚད་ཅི་འདྲ་ཞིག་ལ་ཐོན་དགོས་པ་ཡིན་
པར་ཡང་ཚོད་དཔག་བྱེད་མི་ཕོད་པར་འདུག ངས་ཤེས་པ་ནི་ཁོང་ཉིད་མུ་མཐུད་དུ་འདི་
ལྟར་རྒས་ཏེ་མཇུག་མཐའི་དུས་སུ་འཇའ་ཚོན་ཞིག་དང་འདྲ་བར། རྨི་ལམ་ཇི་བཞིན་ང་
ཚོ་ཡོངས་རྫོགས་དང་གྱེས་ཏེ་རང་ཉིད་ཁོ་ནར་དབང་བའི་འ་མ་དེར་འགྲོ་ངེས་རེད། མ་
རེད། ང་ཚོ་སྟེ་མི་ཚང་མར་དབང་བའི་ཐུན་མོང་གི་ལམ་དེར་བཞུད་འགྲོ་ངེས་པ་དེ་རེད།
239



གཡུ་དྲུག་དཀར་དཔེ་ཚོགས།
མེས་པོ།
མེས་པོ་ཆེས་རྗེས་མར་མཁར་གྲོང་དུ་ཡོང་བ་དཔྱིད་ཀ་ཞིག་ཡིན། ཐེངས་དེར་ཁོ་ལ་
ཆམ་ནད་ཅིག་ཕོག་ཡོད་པས་ཡུལ་མི་དག་གིས་སྨན་ཁང་དུ་འགྲོ་བར་བསྐུལ་ཡང་། ཁོས་
དོན་མེད་དུ་སྒོར་མོ་བརླག་པ་རེད་ཟེར་ནས་གཏན་ནས་འགྲོ་འདོད་མ་བྱས། ཕུ་བོས་ང་ལ་
སྐད་བཏང་ནས་དེ་དོན་བཤད་པས་ངས་ཆེད་དུ་རྫོང་མཁར་ནས་རླངས་འཁོར་ཞིག་གླས་
ཏེ་ཁོ་ལེན་དུ་སོང་བ་ཡིན། ང་བསླེབས་པས་ཁོས་ཀྱང་རླངས་འཁོར་གླས་ཏེ་དོན་མེད་དུ་
སྒོར་མོ་བརླག་ནས་ཅི་བྱེད་ཟེར་ནས་ལེ་བདའ་ཙམ་བྱེད་པ་ལས་མུ་མཐུད་དུ་ཨུ་ཚུགས་
བྱས་མ་བྱུང་།
རྫོང་མཁར་དུ་ཡོང་ནས་སྨན་ཁང་ནས་བརྟག་དཔྱད་བྱས་པ་ན། དེ་གར་ཞག་སྡོད་
བྱེད་དགོས་པའི་ཚད་མ་ཡིན་པས། ཉིན་མོ་སྨན་ཁང་དུ་སོང་ནས་སྨན་ཁབ་བརྒྱབ་པ་དང་
དགོང་མོ་ཕྱིར་ཁྱིམ་དུ་ཡོང་ནས་འདུག་པ་བཅས་བྱས་ཏེ་བསྟུད་མར་ཉིན་ལྔ་དྲུག་ཙམ་ལ་
སྨན་ཁབ་བརྒྱབ་མཐར། མེས་པོའི་ཆམ་ནད་མངོན་གསལ་ངང་དྲག་བསྐྱེད་བྱུང་སོང་།
ཡིན་ནའང་ཁོས་ཟ་མ་ཟ་བའི་ཡི་ག་སྔོན་ཆད་དང་བསྡུར་ན་ཧ་ཅང་མི་ལེགས་པར་འདུག
སྐབས་དེར་བྱིས་པ་ཆེ་བས་སློབ་ཆུང་འགྲིམ་གྱིན་ཡོད་པ་དང་། ཆུང་བ་ཡང་བུ་བཅོལ་
ཁང་དུ་སྐྱེལ་གྱིན་ཡོད་པས། ནངས་མོའི་དུས་སུ་ངས་མེས་པོ་བསྐྱལ་ནས་སྨན་ཁང་དུ་
འགྲོ་བ་དང་། ཆུང་མ་ལས་ཀར་འགྲོ་ཞོར་དུ་བྱིས་པ་གཉིས་ཀ་པར་སྐྱེལ་ཚུར་ལེན་བྱས་
པ་ཡིན། དགོང་མོ་ང་ཚོ་ཚང་མ་ཁྱིམ་དུ་འཛོམས་པ་ན། ཁྱིམ་ནང་དུ་འུར་ཟིང་ཟིང་གིས་
ཁེངས་འགྲོ་ལ། མེས་པོ་ཡང་ཡང་ཚ་གཉིས་ཀར་ཁ་སློང་བར་ཧ་ཅང་དགའ་བཞིན་འདུག
ཡིན་ནའང་ང་ཚོ་སུས་ཀྱང་མི་རྟོགས་པ་ཞིག་ལ། ཁོས་ཇ་ཐུན་རེ་རེ་ཟ་མ་ཟ་དུས་ཆེད་དུ་
ཟས་ལྷག་ཉུང་ངུ་རེ་ང་ཚོས་མི་ཚོར་བ་བྱས་ཏེ་ཁུག་མ་ཞིག་གི་ནང་དུ་འཇུག་གིན་འདུག་
24O



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས་
ང
པས། ང་རང་ཧ་ཅང་དགོད་བྲོ་བ་ཞིག་བྱུང་སོང་། །
དགོང་མོ་ཞིག་ལ་དགོང་ཟས་འཐུང་རྗེས། བྱིས་པ་ཆེ་བའི་ཡི་གེ་གསུབ་བྱེད་ཀྱི་
འགྱིག་བསུབ་དྲི་ཞིམ་དང་ལྡན་པ་དེ་མདུན་ཅོག་གི་ཐོག་ཏུ་ཡོད་པ་ལ། མེས་པོས་ཀ་ར་
ཞིག་རེད་སྙམ་སྟེ་བླངས་ནས་ལྕེ་ལྡག་བྱེད་ཀྱིན་འདུག བྱིས་པ་ཆེ་བས་དེ་མཐོང་སྟེ་
བགད་བྱུང་བས་ཁོ་ཡང་དེ་མུར་ཁ་སྐྱེངས་པར་གྱུར་ཅིང་། ང་ལ་བལྟས་ནས་དེ་ནི་ཅི་ཞིག་
བྱེད་སྤྱད་ཡིན་པ་དྲིས་བྱུང་། །
"དེ་ནི་འགྱིག་བསུབ་རེད”ངས་ནི་ཁོ་ལ་ཀ་ར་ཟ་འདོད་འདུག་སྙམ་ནས་མྱུར་མོར་ཀ་
ར་འཇོག་སྣོད་ཀྱི་ཁ་ཕྱེ་ནས་ཁོའི་མདུན་དུ་འཇོག་བཞིན“ཁྱོད་ཀྱིས་ཟོ་དང་། འདི་ནི་ཀ་ར་
ལེགས་ཤོས་ཡིན”ཞེས་བཤད།
ཁོས་ནང་དུ་བླུགས་པའི་ཀ་ར་རེ་རེ་ལ་ཡུན་རིང་བོར་ཞིབ་ལྟ་ཞིག་བྱས་རྗེས། ལུས་
སྟོད་ལྟག་རྒྱབ་ཏུ་བསྙེས་ཏེ་སྐྱུར་ཞོག སེམས་ནས་ཟ་ན་འདོད་ཀྱང་ལྟོ་བས་མི་འཇུ་བར་
འདུག”ཟེར།
བྱིས་པ་གཉིས་ཀས་བརྙན་འཕྲིན་གྱི་ཁ་ཕྱེ་ནས་འགུལ་རིས་གློག་བརྙན་ལ་བལྟས་
བྱུང་བས། མེས་པོས་ཀྱང་ཁོ་གཉིས་དང་ལྷན་དུ་ལྟ་བར་བྱེད། ཁོས་ཆིག་ལབ་རྒྱག་པའི་
ཚུལ་གྱིས“ཐན་ལྟས། འདི་དག་ནི་གནའ་གཏམ་དུ་བཤད་པའི་གདོན་འདྲེའི་རིགས་ལོས་
ཡིན་ཨང”ཟེར། །
ངས\B1ལྷང་ལི་འགྲན་བསྡུར་ལ་ལྟ་བའི་སྐབས་སུ་ཁོས་ཀྱང་ལྟ་བར་བྱེད། ''མི་འདི་
འདྲ་མང་པོས་གཅིག་འཕྲོག་གིན་འདུག འདི་འདྲའི་དཀའ་ལས་མྱངས་ནས་ཅི་བྱེད།
མི་རེར་གཅིག་རེ་ཉོས་ན་མི་ཆོག་གམ་ཟེར། །
གསར་འགྱུར་བཤད་པའི་སྐབས་སུ་ཡང་། ཁོས་རྒྱ་སྐད་མ་གོ་བར་མདོ་འཛིན་པ་རེ་
རེ་བསྟན་ནས”གན་ནི་ད་སྔོན་གྱི་མི་དེའི་སྲིང་མོ་ཨེ་རེད”ཟེར་བ་དང་། བརྙན་འཕྲིན་གྱི་
241



གཡུ་དྲུག་དཀར་དཔེ་ཚོགས།
འཁོར་ལམ་བརྗེ་བའི་ཚེ་ན། བརྙན་འཕྲིན་སྔོན་མའི་ནང་གི་མི་སྣ་དང་ཕྱི་མའི་ནང་གི་
མི་སྣ་སྡེབ་གཅིག་ཏུ་བསྲེས་ཏེ། འདི་ནི་ད་སྔོན་གྱི་བུད་མེད་དེའི་བྱིས་པ་ཨེ་རེད།”དང་།
ཡང་འདིས་མེ་མདའ་བཟུང་འདུག་པས་ད་སྔོན་གྱི་འདྲེ་གདོན་དེ་དག་གསོད་རྒྱུ་ཡིན་
ཟེར་བ་མ་རེད་དམ”ཟེར། །
ཁོའི་ཚར་རྒྱུ་མེད་པའི་དྲི་བ་དེ་དག་ལ་དང་ཐོག་བཟའ་མི་གང་བོ་ཧ་ཅང་དགོད་བྲོ་
བར་གྱུར་མོད། རིམ་བཞིན་དུ་བྱིས་པ་གཉིས་ཀ་སྨོས་ཅི། ང་རང་ཉིད་ཀྱིས་ཀྱང་ལན་
གདབ་དཀའ་བའམ་ལན་གདབ་རྒྱུར་ཡིད་སུན་པར་གྱུར་བས། ཁོའི་སྐད་ཆ་གོ་ཡིན་མེད་
པའི་རྣམ་འགྱུར་བསྟན་པ་ཡིན། དེ་བས་ཁོས་མགོ་བོ་འཁྱོགས་ཏེ་ང་ཚོ་ཚང་མའི་གདོང་ལ་
ལྟ་ཙམ་བྱས་པ་དང་། མི་ཚང་མའི་ངོ་གདོང་གཟབ་ནན་དུ་གྱུར་འདུག་པ་མཐོང་འཕྲལ།
གཞི་ནས་རང་ཉིད་ཀྱིས་དྲི་བ་འདོན་རྒྱུ་མང་སོང་བ་རྟོགས་པ་ལྟར་ཅུང་དོགས་མི་བདེ་
བར་གྱུར་ཏེ། མུ་མཐུད་དུ་ང་ཚོ་དང་ལྷན་དུ་ཁ་རོག་གེར་བརྙན་འཕྲིན་ལ་ལྟ་བར་བྱེད། །
མཇུག་མཐར་ཁོས་ང་ཚོ་ལྷན་དུ་སྡོད་མ་ལྕོགས་པར་མགོ་བོ་ནང་དུ་དུད་ནས་གཉིད་
ལྕོག་རྒྱག་གིན་འདུག་པས། ཚང་མས་བརྙན་འཕྲིན་གཟིམ་ནས་ཉལ་རྩིས་བྱས། དགོང་
མོའི་དུས་སུ་ཆུང་མ་དང་བྱིས་པ་ཚོ་སྦུག་ཁང་ནང་དུ་ཉལ་ཞིང་། ང་དང་མེས་པོ་གཉིས་ཀ་
ཁང་བ་ཕྱི་མའི་ནང་ནས་ཉལ་བ་ཡིན། མེས་པོ་ནི་ནམ་གུང་དུ་ཐེངས་འགའ་རེར་ཆབ་
གསེང་ལ་འགྲོ་དགོས་པས་ངས་གློག་བཀར་ཏེ་ཁོ་ཕྱི་རོལ་ཏུ་འཁྲིད་དགོས། །
ཁོ་རང་ཕྱིར་ཡུལ་དུ་འགྲོ་བའི་དགོང་མོ་དེར། ངས་ཅི་བྱུང་མེད་པར་མེས་པོ་ཁོ་ད་
བར་དུ་ཚོར་རྟོགས་མ་བྱུང་བའི་རྒ་བ་དང་ཁེར་རྐྱང་གི་གདུང་བ་ཞིག་གིས་ཡོངས་སུ་
མནན་ཡོད་པ་ཚོར་བྱུང་། ངས་མེས་པོ་ཁྲིད་ནས་ཆབ་གསེང་དུ་འགྲོ་དུས། ཁོས་ཅི་ཞིག་
ལ་འདང་རྒྱག་པ་ལྟར་སྡོད་ཅིང་། ངེད་གཉིས་ཕྱིར་ཡོང་དུས་སུ་ཡང་ནམ་རྒྱུན་ལྟར་མེས་
ཚ་གཉིས་ཀ་ཁོ་ནར་ཡོད་པའི་ཁ་བརྡ་ཅི་ཡང་བྱས་མ་སོང་། ཡིན་ནའང་ཉལ་ཁའི་དུས་
242



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཚོད་ཐུང་ངུ་དེའི་ནང་། ཁོང་གིས་དབུགས་ཧལ་ཧལ་ངང་སྐེ་རགས་བཀྲོལ་ནས་མལ་ཁྲིའི་
སྒང་དུ་འབུད་དུས། ཨམ་གཙིགས་བསྡམས་ཏེ་ལུས་ཀྱི་ནུས་ཤུགས་ཡོད་ཚད་བཏོན་བྱུང་
བས། ངས་འགྲམ་ནས་ཁོ་ལ་རམ་འདེགས་བྱེད་དགོས་བྱུང་། མལ་ཁྲིའི་སྟེང་དུ་བུད་རྗེས་
སུ། ཁོང་གིས་སྔར་བཞིན་དབུགས་ཧལ་ཧལ་དང་ལག་པ་འདར་འདར་ངང་སྟོད་གོས་ཀྱི་
སྒྲོག་གུ་རེ་རེ་བཀྲོལ་ཏེ་ནང་ལཱ་རྙིང་བ་དེ་ཕུད་པ་ན། གཞི་ནས་ཁོའི་སྐྱ་ཐེར་བའི་ལུས་སྟོད་
ཀྱི་ཉམས་ཤོར་བའི་སྐྱི་ལྤགས་ཡོངས་རྫོགས་ངའི་མིག་ལམ་དུ་མངོན་བྱུང༌། ཆུང་དུས་སུ་
ངས་ནམ་རྒྱུན་མི་རབས་ཀྱི་དམིགས་བྱ་སྣ་ཚོགས་འཆང་བཞིན་ཁོའི་ལུས་རྒྱབ་ལ་འཕྲུག་
པའི་སྐབས་སུ་འདི་འདྲ་ཞིག་ག་ལ་ཡིན། དེ་དུས་ནི་དངོས་གནས་ཤ་དར་ཁྲག་དར་གྱི་
ལུས་པོ་སྟོབས་དང་ལྡན་པ་ཞིག་ཡིན་ལ། ལུས་པོ་དེས་ཁྱིམ་ནང་གི་འགན་ཡོངས་རྫོགས་
ཀ་བ་བཞིན་འདེགས་ནུས་ཤིང་ཕུར་བ་ལྟར་གནོན་ཐུབ་པའི་འཁྲུལ་སྣང་སྣ་ཚོགས་སྐྱེས་
མྱོང་བས། ངས་ད་དུང་ཡང་ཁོང་གི་ལུས་པོ་ནམ་ཡང་དེ་འདྲ་ཞིག་ཡིན་ངེས་པར་ཀུན་
རྟོག་བྱེད་ཀྱིན་ཡོད། ད་ལྟ་བལྟས་ན་ངའི་མིག་མདུན་གྱི་ཤ་ཟད་རུས་ཟད་དུ་གྱུར་བའི་
རུས་གོག་འདི་ལ་ལུས་པོ་ཞེས་པའི་མིང་གདགས་རུང་ངམ། མདངས་ཤོར་བའི་སྐྱི་གཉེར་
གྱི་རིམ་པ་མང་པོས་འབུར་དུ་དོད་པའི་རུས་གོག་གི་ལྷུ་ཚིགས་དག་ལྷོད་ལྷོད་པོར་གཅུད་
ཡོད་པ་ཙམ་རེད། མི་ནི་རྒ་བའི་ཁུར་བོས་ཡོངས་སུ་ནོན་པའི་སྐབས་སུ་ཡོད་ཚད་ཀྱང་
འདི་འདྲ་ཞིག་ཡིན་ནམ། ལུས་ཀྱི་སྐྱེ་གཉེར་དང་རུས་གོག་གི་བར་དུ་ཤ་ཞེས་པའི་སྙི་ཞིང་
འབོལ་བ་ཞིག་དམིགས་བཀར་གྱིས་སྟོན་རྒྱུ་ཅི་ཡང་མེད་པར་གྱུར་འཕྲལ། ཚེ་འདིའི་བྱ་
བ་ཡོངས་རྫོགས་ཀྱང་གཞི་ནས་མཇུག་རྫོགས་དགོས་པ་ཡིན་ནམ། སྐབས་འདིར་ངའི་
སེམས་ལ་ཅི་བྱུང་མེད་པའི་སྐྱོ་སྣང་ཞིག་གིས་ཡོངས་སུ་གཡོས་པར་གྱུར། ངས་ཁོའི་ལུས་
སྟེང་ལ་མལ་ཐུལ་གྱིས་གཅུད་པ་ན། ཁོས་ཀྱང་སྔར་བཞིན་དབུགས་ཧལ་ཧལ་བྱེད་བཞིན་
གདོང་ཁང་བའི་གནམ་གཅལ་ལ་འཁོར་ཏེ། གཞི་ནས་ཅི་ཞིག་ལ་བསམ་གཞིག་གཏོང་
243



གཡུ་དྲུག་དཀར་དཔེ་ཚོགས།
མགོ་བརྩམས་པ་ལྟར་འགུལ་ཙམ་ཡང་མི་བྱེད་པར་བསྡད་བྱུང་བས། ང་ཡང་དལ་དལ་
ངང་ཁོའི་འགྲམ་ནས་ཉལ་བ་ཡིན། མལ་དུ་ཉལ་བ་ནས་ཡུན་རིང་བོར་གཉིད་གཏན་ནས་
མི་ཁུགས་པར་འདུག སྔ་གཞུག་ཀུན་ཏུ་མིག་ལམ་དུ་ཤར་ཡོང་བ་ནི་ཁོས་བརྙན་འཕྲིན་
ལ་ལྟ་བའི་དུས་ཀྱི་དགོད་བྲོ་ཞིང་མི་ལ་སུན་སྣང་སྟེར་བའི་ཆིག་ལབ་དག་དང་། ཉལ་ཁར་
མཐོང་བའི་ཁོའི་རྒས་ཤིང་འཁོགས་པར་གྱུར་བའི་ཉམས་ཞན་གྱི་ལུས་པོ་དེ་རེད། སྐབས་
འདིར་ཐོན་དུས་ཁོ་རང་ཉིད་ཀྱང་འཇིག་རྟེན་འདི་རུ་ཡུན་རིང་བོ་སྡོད་ཁོམ་མེད་པར།
དུས་གང་རུང་ཞིག་དང་གནས་གང་རུང་ཞིག་ཏུ་བསམ་དབང་གཟུར་དབང་མེད་པར་ང་
ཚོ་དང་གྱེས་འགྲོ་ངེས་སུ་འདུག་པ་ང་ཚོ་སུས་ཀྱང་ཤེས་ཀྱིན་འདུག་པས། གར་བྱུང་མི་
ཤེས་པའི་སྐྱོ་སྣང་ལྕི་མོ་ཞིག་གིས་ངའི་ཡ་ཆུང་སེམས་དང་གློ་བའི་སྒང་ཧྲིལ་བོ་ཡོངས་སུ་
མནན་བྱུང༌། སྐབས་འདིར་མེས་པོ་དང་ངེད་གཉིས་ཀ་སྟེ་རུས་རྒྱུད་ཀྱི་སྐུད་པ་གཅིག་ཏུ་
དམ་དུ་འབྲེལ་ཞིང་། ཡང་མི་རབས་གཅིག་གིས་བར་ཆོད་པའི་མེས་པོ་དང་ཚ་བོ་གཉིས་
ཀ་མལ་ཁྲི་གཅིག་གི་སྟེང་དུ་ཕར་ཚུར་བྱས་ནས་ཉལ་ཡོད་ན་ཡང་། ཁོང་གི་གཉིད་ཁུགས་
ཀྱིན་མེད་པའི་དུས་སྐབས་འདིའི་སེམས་ཀྱི་གཏིང་རུམ་དུ་སྤུངས་བའི་གཞལ་མཐའ་
མེད་པའི་ཞེན་ཆགས་ཀྱི་ཕུང་བོ་དང་། སྐྱོ་གདུང་གི་ཚོར་བ་ཡོད་ཚད་ང་ལ་མཚོན་ན་ཅི་
འདྲའི་ལྐོག་གྱུར་གྱི་གནས་ཤིག་རེད་ཨང་། གལ་ཏེ་ཁོའི་སེམས་ཀྱི་གདུང་བ་དང་ལུས་ཀྱི་
ཁུར་བོར་གྱུར་བའི་མནར་གཅོད་ཡོད་ཚད་དབུགས་ཀྱི་འབྱིན་རྔུབ་ཀྱི་ཤུ་སྒྲའི་ཁྲོད་དམ།
དེ་ལས་གཞན་པའི་ལམ་གང་ཞིག་བརྒྱུད་ནས་ང་ལ་བརྒྱུད་སྤྲོད་བྱས་ཆོག་ཚེ། ངས་འདང་
རྒྱག་ཅི་ཡང་མེད་པའི་ངང་དང་ལེན་བྱེད་ཆོག་མོད། འོན་ཀྱང་འོན་ཀྱང་། ཨེ། ད་ནི་མེས་
པོ་དངོས་གནས་རྒས་ཟིན་པར་འདུག ཁོང་ནི་མུ་མཐུད་དུ་འཇིག་རྟེན་འདིར་དུས་ག་
ཙམ་ལ་འདུག་ཁོམ་ཡོད་པའང་མི་རྟོགས་པས། ད་ནས་བཟུང་ངས་ཁོ་ལ་སྔོན་ཆད་ལྟར་མི་
འདོད་པའི་ཚིག་ལན་ཅི་ཡང་སློག་མི་འོས་པར། ལྷག་མའི་དུས་ཚོད་ཐུང་ཐུང་འདི་གཅེས་
244



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ང
སྤྲས་དམ་འཛིན་བྱེད་དགོས་པའི་བྲེལ་སྣང་ཞིག་ཀྱང་སྐྱེས་པར་གྱུར། དགོང་མོ་འདིར་
ངས་དེ་ལྟར་བསམས་བཞིན་ཡུན་རིང་བོར་གཉིད་མ་ཁུགས།
ཕྱི་ཉིན་ཆུང་མ་དང་ངེད་གཉིས་ཀྱིས་ཁོ་ད་དུང་ཉིན་འགར་རྫོང་མཁར་དུ་སྡོད་
རོགས་ཞུས་ཀྱང་ཁོས་གཏན་ནས་མི་ཉན་པར་འདུག ཁོས་ད་དུང་ཁོ་འགྲུལ་བཞུད་
རླངས་འཁོར་ལ་བསྡད་ནས་འབྲོག་ཁུལ་དུ་སོང་བས་ཆོག་ཟེར། ད་ནི་ཁོ་རྒས་ཏེ་ཚད་
འདིར་ཐོན་ཡོད་པས་མི་ཡི་སྐྱེལ་མ་མེད་པར་གཅིག་པུར་གཏོང་ག་ལ་ཕོད། དེ་བས་ངས་
ཡང་བསྐྱར་རླངས་འཁོར་ཆུང་བ་ཞིག་གླས་ནས་ངེད་གཉིས་ཀ་ཕྱིར་འབྲོག་ཁུལ་དུ་སོང་
བ་ཡིན། ངེད་གཉིས་ཀ་ཡུལ་དུ་བསླེབས་མ་ཐག ཁྱིམ་མི་དག་ཧ་ཅང་དགའ་བའི་ངང་
ངེད་གཉིས་ཀྱི་མདུན་དུ་བརྒྱུགས་ཡོང་ནས་མེས་པོ་ལ་སྙུན་འདྲི་བྱས་བྱུང་། ཡིན་ནའང་
ཁོ་དྲང་མོར་ཁྱིམ་ནང་དུ་མི་འགྲོ་ལ། ཡུལ་མི་དག་གི་སྙུན་འདྲི་བྱས་པ་ཡང་མ་ཐོས་པ་ལྟར།
ཐད་ཀར་ཁྱི་གུ་ཚོ་བཏགས་ཡོད་པའི་གན་དུ་སོང་ནས་ཁོ་ཚོའི་མགོ་ལ་རེ་རེ་བཞིན་བྱིལ་
བྱིལ་ཞིག་བྱས་རྗེས། མཁར་གྲོང་ནས་བསྡད་པའི་རིང་གི་ཟས་ལྷག་ཧྲུག་པོ་དག་ཁུག་མ་
ལས་བླངས་ཏེ་ཁོ་ཚོར་སྟེར་གྱིན་པ་མཐོང་བྱུང་།
མེས་པོ་ཕྱིར་འབྲོག་ཁུལ་དུ་བསྐྱལ་རྗེས་ཡུན་རིང་ཞིག་ལ་ང་ཡང་ཁོ་ཚོར་སྐོར་བ་
བྱེད་དུ་འགྲོ་མ་ཐུབ། ཉིན་རེར་ལས་ཀར་འགྲོ་བ་དང་གནང་བའི་སྐབས་དག་ཏུ་ཁྱིམ་ནང་
གི་དོན་དག་ཙག་ཙིག་ལ་འབད་པ་སོགས་བྱས་པས། ཐ་ན་སོས་དལ་བག་ཕེབས་ཀྱི་སྒོ་
ནས་ངལ་གསོ་ཁོམ་ཞིག་ཀྱང་མེད་པ་འདྲ། ཁྱིམ་ནང་གི་ལྟོ་གོས་ཀྱི་དོན་དག་དང་སྡོད་
ཁང་གསར་བ་ཉོ་བའི་ཐད་ལ་བསམ་གཞིགས་གཏོང་བ། བྱིས་པ་གཉིས་ཀའི་སློབ་སྦྱོང་
གི་གནས་ཚུལ་ལ་ལྟ་རྟོག་དང་གནང་བའི་སྐབས་ཀྱི་གསབ་སྦྱོང་བཀོད་སྒྲིག ངོ་མ་ལོ་
ན་མཐོ་རུ་ཕྱིན་པ་དང་འབྲེལ་ནས་མི་ཡི་ལས་ཀར་མཇུག་རྫོགས་རྒྱུ་མི་འདུག་ལ། ཐ་ན་
ལས་ཀ་ཅི་ཡང་མེད་ནའང་སེམས་ལ་བྲེལ་སྣང་ཞིག་སྐྱེས་ཏེ་རང་གར་སྡོད་མི་ཚུགས་པར་
245



གཡུ་དྲུག་དཀར་དཔེ་ཚོགས། །
འགྱུར་གྱིན་འདུག །
དགུན་ཁའི་ཉིན་ཞིག་ལ། ཕུ་བོས་གློ་བུར་བཏང་བའི་སྐད་ཅིག་འབྱོར་སོང་། སྐད་
ཆའི་ནང་དོན་ནི་ཁྱི་གུ་ཁྲ་བོ་དང་གཟིག་ཁྲ། དང་ལ་གསུམ་ག་རྐུན་མས་བརྐུས་སོང་
བས། ང་མྱུར་དུ་ཡུལ་ལ་ཡོང་རོགས་ཞེས་པ་དེ་རེད། ཉེ་བའི་སྐབས་འདིར་ནང་ལོགས་
སུ་ཁྱི་གོང་འཕར་གྱིན་པའི་སྐད་ཆ་ཞིག་གང་སར་མཆེད་པ་དང་ལྷན་དུ། འབྲོག་ཁུལ་
དུའང་ཁྱི་ཉོ་བའི་ཚོང་བ་ཅི་རིགས་ཤིག་མཐོང་རྒྱུ་འདུག་ལ། དེའི་ཁྲོད་དུ་རྒྱ་མི་དང་ཁ་ཆེ་
བ་ཡོད་པར་མ་ཟད། རིམ་བཞིན་དུ་ལོ་ན་གཞོན་པའི་བོད་མི་འགའ་རེའང་འདུག་སྟེ། ཁོ་
ཚོས་དང་ཐོག་རི་ཐང་ཉུལ་ཏེ་བདག་མེད་ཀྱི་ཁྱི་ལྡོམ་དག་བཟུང་སྟེ་ཉོ་ཚོང་བྱེད་པ་དང་།
རིམ་བཞིན་དུ་ཁྱིམ་ཚང་རེ་རེའི་སྒོ་ཁ་ཉུལ་ཏེ་ཁྱི་འཚོང་མིན་འདྲི་ལ། ཁྱི་འཚོང་མཁན་
མ་བྱུང་བས་ཐབས་ཟད་ཅིང་རྐུ་བའི་ལས་ལ་ཞུགས་ཀྱིན་པ་སྟེ། མཚན་མོའི་དུས་ཁྱིམ་
ཚང་གཉོམ་ཆུང་དག་གི་འདབས་སུ་བཏུད་ནས་ཁྱི་རྣམས་གན་དུ་འགུགས་པ་དང༌། དེ་
རྗེས་གཟན་གྱི་ནང་ལ་སྦྲིད་སྨན་བཏབ་སྟེ་ཁྱི་ལ་བྱིན་པ་ན་ཁྱི་དག་དེ་མ་ཐག་ས་རུ་འགྱེལ་
འགྲོ་བ་རེད། དེ་ལྟར་ཁྱིམ་ཚང་དག་གི་སྒོ་ཁྱི་རྐུ་བཞིན་པའི་གནས་ཚུལ་མང་བོ་ཐོས་རྒྱུ་
འདུག་པས། དོན་དེ་ད་ལྟ་མེས་པོའི་ཁྱི་ཕྲུག་ཚོའི་སྟེང་དུ་བབས་པ་ཡིན་ཚོད་འདུག དེ་
བས་ངས་ཆེད་དུ་གཟའ་ཉི་མའི་དུས་ཚོད་སྤྱད་ནས་འབྲོག་ཕྱོགས་སུ་ཐེངས་གཅིག་འགྲོ་
དགོས་བྱུང་སོང་། ཡུལ་དུ་བསླེབས་པའི་ཚེ་ན། སྦྲ་ཁྱིམ་གྱི་ཁོར་ཡུག་ཀུན་ཏུ་དེ་སྔོན་ལྟར་
ཁྱི་གུ་ཚོའི་ཟུག་སྐད་ཐོས་རྒྱུ་མེད་པར་ཧ་ཅང་སྟོང་འཇགས་སེར་འདུག་པས། སེམས་ནང་
དུ་རྒྱུ་མཚན་མེད་པའི་འཚབ་སྣང་ཞིག་སྐྱེས་པར་གྱུར་སོང་། འབྲོག་པའི་སྦྲ་ཁྱིམ་ཞིག་
ལ་མཚོན་ན་ཁྱི་གུའི་ཟུག་སྐད་ཐོས་རྒྱུ་མེད་པར་གྱུར་ཚེ། དེ་ནི་ཧ་ཅང་ཁེར་རྐྱང་ངམ་བྲོ་
བ་མེད་པའི་མྱ་ངན་ཞིག་གིས་ཁེངས་པ་དང་ཁྱད་མི་འདུག་ཅིང་། ཁྱི་ཡི་ཟུག་སྐད་ཁོ་ན་
ནི་སྦྲ་ཁྱིམ་ཞིག་གི་ཚེ་སྲོག་འཕར་ལྡིང་བྱེད་པའི་སྒྲ་ཡིན་པའི་སྣང་བ་ཞིག་སྐྱེས། ཡིན་
246



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
བདག་
ནའང་མེས་པོས་ང་ལ་ཁྱི་གུ་གསོས་ཟེར་བ་ནི་དེ་དང་ག་ལ་འདྲ། མཁར་གྲོང་དུ་ཁྱི་གསོ་
བ་ནི་རང་ཉིད་ཀྱིས”སྡུག་ཐང་ན་ཡོད་པ་ཐོད་དུ་བླངས་པ་དང་གཉིས་སུ་མེད་དེ། བྱ་བའི་
དགོས་དབང་གིས་ཕྱོགས་ཡར་མར་དུ་འགྲོ་དགོས་བྱུང་ཚེ་སྟབས་བདེ་མིན་པའི་ཁར།
གལ་ཏེ་ཁྱི་དེ་འདོགས་ཐག་ལས་ཤོར་ཏེ་ལམ་དུ་འགྲོ་བའི་མི་ཞིག་ལ་རྨུགས་ཚེ་གྱོང་གུད་
ཆེན་པོ་བཟོས་པ་རེད།
མེས་པོ་ནི་ལས་ཀ་ལྗིད་མོ་ཞིག་གིས་ཐང་ཆད་པར་བྱས་པ་ལྟར། ཁྱིམ་གྱི་ཡར་ཕུག་
གི་སློག་གདན་སྟེང་དུ་སློག་པ་གཡང་ཤམ་བྱས་ཤིང་གློ་ཉལ་བྱས་ཏེ་འདུག་ཅིང་། ལག་
ནས་བར་མེད་དུ་ཕྲེང་བ་འདྲེན་བཞིན་ཡོད་ནའང་རྣམ་ཤེས་ཕྱོགས་གཞན་ཞིག་ཏུ་འཁོར་
ཏེ། འདང་རྒྱག་ཟབ་མོ་ཞིག་གི་ནང་དུ་ལྷུང་འདུག་པས། ང་ཁྱིམ་དུ་བསླེབས་པ་ལའང་
ཚོར་སྣང་མ་བྱུང་བ་ལྟར་ལྷེབ་ཙམ་འགུལ་བར་མི་བྱེད་ལ། འཚམས་འདྲིའི་སྐད་ཆ་ཙམ་
ཡང་འདྲི་རྒྱུ་མི་འདུག ཁོའི་ལུས་པོ་ནི་དེ་སྔ་ལས་ཀྱང་རྒས་ཡོད་པའི་ཁར་ཉིན་འགར་
ཟས་མ་འཐུང་བ་ལྟར་ངོ་གདོང་སྐྱ་བོར་གྱུར་འདུག ཁོས་ངག་ནས་མ་ཎི་བར་མེད་དུ་
འདོན་བཞིན་ཡོད་ནའང་། ལན་རེར་ཧ་ཅང་གནོན་དཀའ་བའི་ཤུགས་རིང་བྱུང་འོང་
བས། ཁྱིམ་ནང་ཧྲིལ་བོར་ཤིད་དོན་བྱུང་བ་ལྟ་བུའི་མྱ་ངན་གྱི་མཁའ་དབུགས་རིམ་པ་
ཞིག་གིས་ཁྱབ་འདུག ངས་ད་བར་དུ་ནང་མི་ཞིག་འདས་ཚེ་ཁྱིམ་མི་དག་གིས་ལྭ་བ་
རྙིང་རྡུགས་གྱོན་པ་དང་མགོ་ཡི་ཞྭ་མོ་ཕྱིར་སློག་པ། གླུ་ལེན་དང་གར་རྩེ་ཕར་ཞོག ཐ་ན་
དགའ་བའི་དགོད་སྒྲ་ཙམ་ཡང་མི་བྱེད་པ་ཤེས་མོད། སྒོ་ཁྱི་གཞན་གྱིས་བརྐུས་པ་ལ་དེ་ལྟར་
མྱ་ངན་བྱེད་པ་ནི་ཧ་ཅང་དགོད་བྲོ་བའམ་ཤིན་ཏུ་ནས་མི་འོས་པ་ལྟར་སྣང་བས། སྲུ་མོས་
དྲངས་པའི་ཇ་འཐུང་བཞིན་དུ་ཨ་མས་འཚམས་འདྲི་བྱས་པར་ལན་བཏབ་པ་ལས། མེས་
པོར་ཁྱི་གུ་ཇི་ལྟར་བོར་བའི་སྐོར་གྱི་སྐད་ཆ་ཅི་ཡང་འབྲི་འདོད་མ་བྱུང་། །
ཕྱི་དྲོ་ཕུ་བོ་དང་ངེད་གཉིས་ཕྱི་རོལ་གྱི་ལུག་རྫིར་འགྲོ་དུས་སུ། ཕུ་བོས་གཞི་ནས་
247



གཡུ་དྲུག་དཀར་དཔེ་ཚོགས།
གནས་ཚུལ་ཧྲིལ་བོ་ང་ལ་རྒྱས་བཤད་བྱས་བྱུང་། ཕུ་བོས་བཤད་པ་ལྟར་ན། ཕལ་ཆེར་
ཟླ་གཅིག་གི་སྔོན་ནས་བཟུང་། ཁྱི་ཉོ་མཁན་འགའ་རེ་ཡང་དང་བསྐྱར་དུ་ཁྱིམ་ཚང་གི་
སྒོ་ཁར་ཡོང་སྟེ་ཁྱི་འཚོང་མིན་གྱི་སྐད་ཆ་འདྲི་བ་དང་། ཡོང་ཐེངས་རེ་རེ་ཁྱི་ཡི་རིན་
གོང་ཡང་སྒོར་སྟོང་གཉིས་གསུམ་གྱིས་ཇེ་མཐོ་ནས་ཇེ་མཐོར་གཏོང་གིན་འདུག་ཀྱང་།
མེས་པོས་ཁོ་ཚོར་སྒོ་ཁྱི་ཡི་ཚོང་རྒྱག་པའི་དཔེ་ཞིག་གནམ་འོག་ན་མེད་ཅིང་། སྒོ་ཡི་ཁྱི་
བཙོངས་ཚེ་ནང་གི་མིས་ཁ་སོས་པ་མ་རེད་ཅེས་སྨྲས་ཏེ་བཙོང་འདོད་མ་བྱས། དེ་བས་
དགོང་མོ་ཞིག་ལ་ཕུ་བོ་ཁོ་ཡུལ་ན་མེད་པའི་གོ་སྐབས་དང་བསྟུན་ནས། ཁྱི་གུ་གསུམ་པོ་
སུས་ཀྱང་མ་ཚོར་བར་བརྐུས་སོང་བ་ཡིན་འདུག ཕུ་བོས“མེས་པོས་ནི་དོན་དེ་ཁོ་ནར་
སེམས་ཁུར་བྱས་ཏེ་ཉིན་མོ་ཟས་ཀྱང་མི་ཟ་བར་འདུག ཁྱོད་ཀྱིས་ལྟོས་དང་། ཉིན་བཞིན་
གན་ལྟར་ཁ་མི་གྲག་པར་སྡོད་པ་རེད”ཟེར། །
ངས་ཀྱང་ངུ་དགོད་ཅིག་བྱས་ནས”ཁོས་དེ་ལྟར་སེམས་སྡུག་བྱེད་དོན་ཅི་ཡོད་དམ།
སླར་ཡང་ཁྱི་གུ་འགའ་གསོས་ན་ཆོག་པ་ཡིན་པས། ཁྱི་ཕྲུག་ཚར་སོང་བ་མ་རེད”ཅེས་
བཤད། །
ཕུ་བོས་མགོ་བོ་འཕྲེད་དུ་གཡུག་གཡུག་བྱེད་བཞིན་དུ”ཁོས་ནི་ཁྱི་གུ་གསོ་རྒྱུ་མི་
འདུག་ཟེར་བ་མ་རེད། ཁོས་བསམས་པ་ནི་རྐུན་མ་དེས་ཁྱི་གུ་གསུམ་པོ་བརྐུས་ནས་ནང་
ལོགས་སུ་ཁྱེར་རྗེས་བཤས་ཏེ་ཤ་ཟོས་འགྲོ་ངེས། དེ་འདྲ་བྱུང་ཚེ་ཁོས་ཁྱི་གུར་བདག་དོམ་
བྱས་པ་མ་ལེགས་པའི་རྐྱེན་ལས་བྱུང་བ་ཡིན་པས། སྡིག་པ་ཡོད་ཚད་ཁོའི་སྟེང་ན་ཡོད་
ཟེར་བ་རེད། ཁོས་ད་དུང་ཉིན་བཞིན་ང་ལ་ཁྱོད་ཁྱི་གུ་ཚོ་འཚོལ་དུ་མི་འགྲོ་བར་འདུག་
ཟེར་ནས་སྡིགས་མོ་བྱེད་ཀྱིན་འདུག ང་གང་ལ་འཚོལ་དུ་འགྲོ་འམ”ཟེར།
དོན་འདི་ཕུ་བོ་གཅིག་པུ་གང་སར་བརྒྱུགས་ནས་བཙལ་ན་རྙེད་ཐུབ་པ་ཞིག་མིན་
པས། ངས་ཀྱང་བསམ་བློ་ཞིག་བཏང་ནས། "ཁྱི་གུ་གཞན་གྱིས་བརྐུས་སོང་ཞེས་ཁྱོད་ཀྱིས་
248



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
མངགས་གཏོང་ཁང་ལ་ཡར་ཞུ་མ་བྱས་སམ”ཞེས་དྲིས། །
ཕུ་བོས་ད་སྔོན་གྱི་ངའི་བཟོ་ལྟར་ལད་མོ་བྱེད་པ་ལྟར་ངུ་དགོད་ཅིག་བྱས་ཏེ”ང་རང་
སོང་ནས་མངགས་གཏོང་ཁང་དུ་ཡང་ཡར་ཞུ་བྱས་པ་ཡིན། ཁོ་ཚོས་ངའི་སྐད་ཆ་ཐོས་
འཕྲལ་དགོད་ཀྱིན་འདུག ད་བར་དུ་རྟ་དང་ནོར་ལུག་བརྐུས་སོང་ཟེར་ནས་ཞུ་གཏུག་
བྱེད་མཁན་མང་བོ་བྱུང་ཡང་། སྒོ་ཁྱི་བོར་སོང་ཟེར་ནས་ཞུ་གཏུག་བྱེད་མཁན་ང་གཅིག་
པུ་ལས་འཕྲད་མ་མྱོང་ཟེར། ཁོ་ཚོས་རྩར་གཅོད་བྱ་ཆོག་ཟེར་མོད། དང་ལེན་བྱེད་ངེས་
པའི་རྣམ་འགྱུར་ཅི་ཡང་མི་འདུག སྤྱིར་ན་ང་ཡང་ཁོ་ཚོའི་སར་འགྲོ་འདོད་མི་འདུག་
མོད། མེས་པོས་ཡང་དང་བསྐྱར་དུ་བསྐུལ་ནས་སྡོད་དུ་མ་བཅུག་པ་རེད”ཟེར་བཞིན་ཧ་
ཅང་མ་ཉེས་ཁ་གཡོག་ཐེབས་པ་ལྟར། མགོ་བོ་དུད་ནས་རྐང་བས་སྤོ་ཐོ་ཞིག་ལ་རྡོག་ཐོས་
གཞུ་ཙམ་བྱེད་པས། བཟོ་ལྟ་དེས་ཁོ་མངགས་གཏོང་ཁང་དུ་སོང་ནས་ཞུ་གཏུག་བྱས་པར་
འགྱོད་པ་སྐྱེས་ཀྱིན་པ་ཤེས་ཐུབ།
དགོང་མོ་ནུབ་ཟས་འཐུང་དུས་སུ་ཡང་། མེས་པོ་སྔོན་ལྟར་ཁྱིམ་ཕུག་ཏུ་སྨྲ་བ་མེད་
པར་འདང་རྒྱག་གི་ནང་དུ་ལྷུང་འདུག་པས། ཁྱིམ་མི་ཡོངས་རྫོགས་ཀྱང་རང་བཞིན་གྱིས་
རང་རང་སར་དབུགས་རྨེག་གེར་ཁ་གྲག་མི་ཕོད་པར་ཇ་འཐུང་བཞིན་འདུག ངས་ཀུ་
རེའི་ཚུལ་དུ་ཁྱི་གུ་གཞན་གྱིས་བརྐུས་སོང་ན་ཐབས་ཅི་ཡོད། ང་ཚོས་ཀྱང་སྒོར་མོ་བྱིན་
ནས་ཉོས་པ་མ་ཡིན་པས་དེ་འདྲ་བློས་མི་ཐོངས་རྒྱུ་ཅི་ཡོད། ད་དུང་ཁྱི་གུ་འགའ་གསོས་
དང་ཆོག་པ་རེད”ཅེས་བཤད།
ངའི་སྐད་ཆ་དེ་མེས་པོའི་བློར་གཏན་ནས་བབས་མ་བྱུང་། བློར་མ་བབས་པས་གཞི་
ནས་ཁྱིམ་ནང་དུ་ཡང་དབུགས་རྒྱུ་སླར་སོས་བྱུང་བ་ལྟ་བུའི་དཀྲོགས་སློང་གི་འགུལ་སྐྱོད་
ཅིག་བྱུང་སོང་བ་རེད། མེས་པོ་ནི་འབག་སྐུ་ཆེན་པོ་ཞིག་དང་འདྲ་བར་གོ་ཁར་ཙོག་པུར་
བསྡད་སོང་ལ། བསྡད་ནས་ཀྱང་ཧུར་རེར་ཐབ་ཀའི་མེ་ལྕེ་ཁྲོད་དུ་ཅེར་བཞིན་དུ་ཆིག་
249



གཡུ་དྲུག་དཀར་དཔེ་ཚོགས།
ལབ་བྱེད་པ་ལྟར”སྒོར་མོ་བྱིན་ནས་ཉོས་པ་མ་ཡིན་པས་ངས་འདི་ལྟར་སེམས་ངལ་བྱེད་པ་
ཡིན། ཁྱོད་ཚོས་ཤོད་དང་། ཁྱི་གུ་ནི་ང་ཚོས་རིན་གྱིས་ཉོས་ནས་ཡོང་བ་མ་ཡིན་ལ། ཁོ་ཡོང་
རྒྱུ་ཟེར་ནས་ཞུ་བ་བྱས་པའང་མ་རེད། ཁྱི་གུས་ཨ་མའི་ནུ་མ་ནུ་དུས་ནས་ང་ཚོས་མ་བུ་ཁ་
ཕྲལ་ཏེ་རང་ཁྱིམ་སྲུང་མཁན་དུ་བཙན་ཁྲིད་བྱས་ཡོང་བ་རེད། ད་ནི་འདི་ལྟར་རྐུན་མའི་
ལག་ཏུ་བཞག་ནས་དམར་གསོད་བྱེད་དུ་བཅུག་ན….." ཁོས་ཡུད་ཙམ་ལ་སྨྲ་མཚམས་
བཞག་ནས་འདང་རྒྱག་གིན་སྡོད་ཅིང་། དེ་ནས་སླར་ཡང་དངན་པ་ཞིག་འཐེན་རྗེས་
གླེང་གཞི་གཞན་ཞིག་ཏུ་བསྒྱུར་བ་ལྟར་ད་ནི་མི་ཡིས་ཅི་ཞིག་ནུས་ཀྱིན་འདུག་ཨང་། ཐ་
ན་སྒོ་ཁའི་ཕྱུགས་ཟོག་སྲུང་མཁན་གྱི་ཁྱི་ལ་ཡང་བདག་ཐུབ་ཀྱིན་མི་འདུག”ཟེར།
ཕར་བལྟས་ན་མེས་པོས་སེམས་ཁྲལ་བྱེད་ས་དེ་ཁྱི་གུ་ཚོ་བོར་བར་ཕངས་སེམས་བྱེད་
པ་ཙམ་ཁོ་ན་མིན་པས་ང་ལ་ཡང་བཤད་རྒྱུ་གཞན་མི་འདུག དེ་བས་ཉེ་བའི་དུས་འདིར་
མི་ཚང་མས་བཤད་ལོབས་སུ་གྱུར་པའི་སྐད་ཆ་སྟེ། ''རེད་ཡ། དུས་ནི་མི་འགྱུར་མི་ནི་
འགྱུར་བ་ཡིན་ཟེར་བ་ཡིན་པས། མི་འགྱང་བར་ཁྱི་རྐུན་དེ་དག་ཀྱང་ཁྲིམས་འོག་ལ་ཚུད་
ངེས་རེད”ཅེས་བཤད། །
ངའི་སྐད་ཆ་དེར་ཁྱིམ་མི་ཚང་མས་མགོ་ལྕོག་ལྡེམ་ལྡེམ་བྱས་སོང་བར་མ་ཟད། མེས་
པོས་དགག་པ་རྒྱག་པའི་རྣམ་འགྱུར་ཅི་ཡང་བསྟན་མ་བྱུང་། ཁོས་ཡུན་རིང་ཙམ་ལ་
བསམ་བློ་བཏང་རྗེས་སྔོན་ལྟར་ཤུགས་རིང་ཞིག་ཕྱུང་བཞིན་དུ་མི་ལ་འཆི་རྒྱུ་མེད་ན་
མཐོང་རྒྱུ་མང་གི་ཡ། ད་ནི་སྒོ་ཁའི་ཁྱི་ཡི་ཚོང་རྒྱག་མཁན་ཡང་འདུག བསྡད་ཀྱིན་དུ་མི་
ཚོང་རྒྱག་མཁན་ཡང་ཡོད་རྒྱུ་རེད”ཟེར་བ་དང་། དེ་རྗེས་ང་ལ་བལྟས་ནས“ཁྱོད་ཀྱང་ཁྱི་
གུ་ཚོ་བརྐུས་སོང་བ་ཐོས་ནས་ཡོང་བ་ཨེ་ཡིན། ཁྱོད་ནི་རྒྱལ་ཁབ་ཀྱི་བྱ་བ་སྒྲུབ་མཁན་ཡིན་
པས་ཁྱི་གུ་བཙལ་ནས་སྡོད་ཁོམ་ག་ལ་ཡོད། སང་ཉིན་ཕྱིར་ལས་ཁུངས་ལ་སོང་ཞིག ད་
ནི་ཁྱི་གུ་དེ་ཚོ་ཕྱིར་ལག་ཏུ་ཐོན་མི་སྲིད”ཟེར་ནས་ཤུགས་རིང་ཞིག་འཐེན་བྱུང་།
250



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཕྱི་ཉིན། མེས་པོ་ནི་སྔོན་ཆད་ལྟར་ནངས་མོ་ལངས་ནས་ཅི་ཞིག་ལ་བསམ་གཞིག་
གཏོང་བཞིན་ཡོད་པ་ལྟར། ཁ་ཏོན་འདོན་བཞིན་སྡོད་པ་ལས་ཁྱིམ་མི་གཅིག་ལ་ཡང་ཁ་
བརྡ་མི་བྱེད་པར་འདུག ཁོའི་ཁ་ཏོན་འདོན་དུས་མགོ་བོ་དུད་ཅིང་། མིག་གིས་མདུན་
ངོས་ཁོ་ནར་ཅེར་ནས་སྡོད་པའི་རྣམ་འགྱུར་ལས། ཁ་ཏོན་གྱི་དགེ་རྩ་ཡོད་ཚད་ནན་ཏན་
གྱིས་ཁོ་དང་གྱེས་ཟིན་པ་ཡོད་ཚད་ཀྱི་རྗེས་སུ་བསྔོ་བཞིན་ཡོད་པ་ཤེས་ཐུབ། ངས་ཀྱང་རང་
ཉིད་གང་བྱུང་ངང་ཡུལ་དུ་སྡོད་དོན་མེད་པ་རྟོགས་ནས། ནངས་ཇ་འཐུངས་རྗེས་ཕྱིར་
མཁར་གྲོང་དུ་ལོག་པ་ཡིན།
༢༠༠༦ལོ་ནི་མེས་པོའི་རང་ལོ་རེད། དཔྱིད་ཚུགས་ལ་ཉེ་བའི་སྐབས་སུ་ཨ་མར་གློ་
བུར་བའི་ལུ་བརྒྱལ་ཞིག་ལངས་པས། ཕུ་བོས་མོ་ཁྲིད་དེ་རྫོང་མཁར་དུ་སྨན་པར་སྟོན་དུ་
ཐོན་བྱུང་། སྨན་པས་བརྟག་དཔྱད་བྱས་པ་ན་སྐྱོན་ཆེན་པོ་མི་འདུག་པས་སྨན་ཞིག་ཉོས་
ནས་འཐུང་ན་ཆོག་གསུངས་བྱུང༌། ཆུང་མ་དང་ངེད་གཉིས་ཀྱིས་ཨ་མ་རྫོང་མཁར་ནས་
ཉིན་འགའ་ལ་ངལ་གསོ་བྱེད་རོགས་ཞུས་ཀྱང་། མོ་ཡང་མེས་པོ་དང་འདྲ་བར་མཁར་
གྲོང་དུ་ལོབས་ཀྱིན་མི་འདུག་པས་སྡོད་འདོད་མ་བྱུང་། སྤྱིར་ན་ཐེངས་འདིར་ངས་ཨ་
མ་སྐྱེལ་བའི་ཞོར་དུ་མེས་པོར་སྐོར་བ་ཞིག་བྱས་ན་འགྲིག་ཀྱང་། ཏག་ཏག་སྐབས་དེར་
གོང་རིམ་ནས་ཡིག་ཆ་ཕབ་སྟེ། ང་ཚོའི་ལས་ཁུངས་ནང་གི་མི་གཅིག་ནང་ལོགས་ཀྱི་
གྲོང་ཁྱེར་དུ་སློབ་སྦྱོང་ལ་འགྲོ་དགོས་ཤིང་། སློབ་སྦྱོང་བྱེད་ཡུན་ཟླ་གཉིས་རེད་ཟེར། ལས་
ཁུངས་ནང་གི་མི་ཕལ་ཆེ་བ་རྒན་པ་ཤ་སྟག་ཡིན་པས། མགོ་ཁྲིད་ཀྱིས་ང་འགྲོ་རྒྱུ་གཏན་
འཁེལ་བྱས་བྱུང་བར་བརྟེན། ངས་ཀྱང་དེ་ལ་འགྲོ་བར་ལམ་ཆས་རྒྱག་གིན་པའི་སྐབས་
འ།་ཁེལ་འདུག
ངས་པ་བོ་ལ་མེས་པོའི་ད་ལྟའི་གནས་ཚུལ་ཅི་འདྲ་ཡིན་པ་དྲིས།
ཕུ་བོས་ཧ་གོ་གི་མེད་པའི་ཚུལ་གྱིས“དེ་སྔ་ཁྱི་གུ་ཚོ་རྐུ་ལ་ཤོར་བའི་རྗེས་སུ་ཁོ་ཡང་
251



གཡུ་དྲུག་དཀར་དཔེ་ཚོགས།
སྔོན་ཆད་དང་མི་འདྲ་བར་གྱུར་འདུག ནམ་རྒྱུན་གཅིག་པུར་ཁྱི་གུ་ཚོའི་མིང་ཆིག་ལབ་
རྒྱག་གིན་འདུག་ལ། དགོང་མོའི་དུས་སུ་ཡང་གཉིད་གཏན་ནས་ཁུགས་ཀྱིན་མེད་པར་
དེ་དོན་ཁོ་ནར་སེམས་ཁྲལ་བྱེད་ཀྱིན་འདུག ཕར་བལྟས་ན་ཅི་ཞིག་བདེ་གི་མེད་པ་ལྟར་
སྣང་ཡང་། སྨན་ཁང་དུ་སྟོན་དུ་འགྲོ་ཞེ་ན་ཁོ་གཏན་ནས་འཐད་ཀྱིན་མི་འདུག འོན་
ཀྱང་ཁོའི་ལུས་བོ་ཡང་ཉིན་རེ་ནས་ཉིན་རེར་ཇེ་སྡུག་ཏུ་འགྲོ་གྱིན་འདུག་ཅིང་། ཉེ་ཆར་
སྒོ་ལ་འབུད་རྒྱུར་ཡང་དཀའ་ངལ་འདུག་པས། ཕལ་ཆེར…ཡུན་རིང་བོར་འདུག་ཐུབ་
རྒྱུ་མིན་པ་འདྲ.. ”ཟེར། །
ཨ་མས་ཀྱང་འགྲམ་ནས་ཁ་སྣོན་གྱི་ཚུལ་དུ“ད་ལོའི་ལོ་སར་རྗེས་ཨ་ལགས་ཀྱི་དྲུང་
དུ་སོང་ནས་ལུང་བསྟན་ཡང་ཞུས་པ་རེད། ཨ་ལགས་ཀྱིས་ད་ལོ་ནི་ཁོའི་རང་ལོ་ཡིན་པས་
ཧ་ཅང་སེམས་ཆུང་བྱེད་དགོས་འདུག་གསུངས་བྱུང་། ཁྱོད་ལ་ཡང་ཁོམ་སྐབས་རེ་ཡོད་ཚེ་
ཁོ་ལ་སྐོར་ཞིག་རྒྱག་རན་རེད”ཟེར།
ཁོ་གཉིས་ཀྱི་སྐད་ཆ་དེ་ཐོས་པས་ང་ཧ་ལས་པར་གྱུར་སོང་། སྤྱིར་ན་ཐེངས་འདིའི་
ལོ་སར་གྱི་སྐབས་སུ་ང་ཡང་ཡུལ་ཕྱོགས་སུ་སོང་སྟེ་མེས་པོར་སྐོར་བ་ཞིག་རྒྱག་དགོས་
སྙམ་ཡོད་མོད། ཡིན་ནའང་བྱ་བ་ཉག་ཉོག་གི་དབང་གིས་དོན་འཁྱོལ་བྱུང་མ་སོང་། ད་
ལྟ་ནི་ཁོ་དེ་འདྲའི་ཚད་དུ་ལྷུང་ཡོད་པ་གཏན་ནས་སེམས་སུ་ཡང་ག་ལ་དྲན། ད་ཐེངས་
ཀྱང་ང་ནང་ལོགས་སུ་སློབ་སྦྱོང་ལ་འགྲོ་བའི་ལམ་ཆས་བརྒྱབ་ཟིན་པར་མ་ཟད། མགོ་ཁྲིད་
ཀྱིས་ད་དུང་ང་ཆེད་དུ་ཁོའི་གཞུང་ལས་ཁང་དུ་བོས་ནས། ད་ཐེངས་ཀྱི་དོན་འདི་གལ་
ཆེན་ཡིན་ཚུལ་དང་། གོང་རིམ་ནས་གཙིགས་ཆེན་བྱེད་ཀྱིན་ཡོད་ཚུལ། འགྲོ་ཁར་ལས་
ཁུངས་ཀྱི་རླངས་འཁོར་གྱིས་ཟི་ལིང་བར་དུ་སྐྱེལ་མ་བྱས་ཆོག་ཚུལ་སོགས་བཤད་བྱུང་
བས་ཐབས་བཀོད་གཞན་མི་འདུག དེར་བརྟེན་ངས་ཀྱང་རང་སེམས་ནས་ཟླ་གཉིས་ཀྱི་
དུས་ཚོད་ནི་ཐུང་ཐུང་ཡིན་པས། དེའི་རིང་ལ་མེས་པོར་མི་འདོད་པའི་དོན་དག་ཆེན་པོ་
252



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
གྱི
འབྱུང་མི་སྲིད་ལ། རང་ཉིད་ཀྱང་རྒྱལ་ཁབ་ཀྱི་སྒྲིག་ལམ་འོག་ཏུ་གནས་པའི་མི་ཞིག་ཡིན་
པས། དོན་ལ་ལར་རང་དབང་མེད་པ་མེས་པོ་ཁོས་ཀྱང་རྒྱུས་ལོན་བྱེད་ཐུབ་ངེས་རེད་སྙམ།
དོན་དངོས་ཐོག་ང་ཡང་ད་བར་དུ་ནང་ལོགས་ལ་ལྟ་སྐོར་དུ་འགྲོ་མ་མྱོང་བས། གོ་སྐབས་
འདིར་བསྟུན་ནས་ས་ལྟ་ཡུལ་ལྟ་ཡིད་ཚིམས་པ་ཞིག་བྱས་ཆོག་འདུག་པས། སེམས་གཏིང་
དུ་སྤྲོ་སྣང་ཞིག་ཀྱང་སྐྱེས་ཀྱིན་འདུག མེས་པོ་ནི་མི་ཚེ་གང་བོར་རང་ས་ལག་མཐིལ་
ཙམ་པོ་འདིའི་ཕན་ལ་གོམ་པ་གང་ཡང་སྤོས་མ་མྱོང་ཡང་། ང་ནི་ཆུང་དུས་ནས་སློབ་གྲྭར་
སོང་ནས་མཁར་གྲོང་ཤ་སྟག་ཉུལ་བར་མ་ཟད། ད་དུང་ཉིན་འགའ་ཡིས་ངོ་མཚར་བའི་
དེང་རབས་ཅན་གྱི་གྲོང་ཁྱེར་ཆེན་མོ་དག་ཏུ་ལྟ་སྐོར་དུ་འགྲོ་རྒྱུ་ཡིན་པས། གོ་སྐབས་འདི་
གང་བྱུང་དུ་ཤོར་དུ་བཅུག་ན་ག་ལ་འགྲིག ད་དུང་མི་ནི་རང་ཉིད་བདེ་བར་ཡོད་དུས་སུ་
གོ་སྐབས་ཡོངས་རྫོགས་དམ་འཛིན་སྒོས་ལོངས་སུ་སྤྱད་ན་འགྲིག་པ་ལས། ཚེ་ཚད་ལ་
ཐོན་པའི་དུས་སུ་མི་མང་བོས་མཐའ་འཁོར་དུ་སྲུང་བས་ཀྱང་ཕན་ཐོགས་ཅི་ཡང་ཡོད་པ་
མ་རེད་ཨང་། མེས་པོ་ལགས། དགོངས་པ་མ་ཚོམ། ང་ནང་ལོགས་སུ་ཕྱིན་ནས་ཕྱིར་ལོག་
མཚམས་གང་མྱུར་ངང་ཁྱོད་ལ་ལྟ་རུ་ཡོང་ངེས་ཡིན་ལ། དེ་དུས་སུ་ངས་ད་དུང་གྲོང་ཁྱེར་
གྱི་ངོ་མཚར་བའི་འདྲ་པར་མང་བོ་བརྒྱ་སྟེ་ཁྱོད་ལ་བསམ་ཡུལ་ལས་འདས་པའི་
མིག་རྒྱ་ཆེན་པོ་བསྐྱེད་ངེས་ཡིན
ཟླ་གཉིས་ཀྱི་རྗེས་སུ་ང་ཕྱིར་བསླེབས་པ་ཡིན། ང་ཟི་ལིང་ནས་ཐད་ཀར་རྫོང་མཁར་
གྱི་ཁྱིམ་ནང་དུ་བསླེབས་ལ། ཁྱིམ་དུ་འབྱོར་འཕྲལ་ཆུང་མར་མེས་པོའི་གནས་ཚུལ་དྲིས་
ཀྱང་མོས་ཅི་ཡང་གོ་མི་འདུག
ཕྱི་ཉིན་སྔ་སེ། ང་ལས་ཁུངས་ནང་དུ་སོང་ནས་མིང་ཐོ་བཀོད་རྗེས་གནང་བ་ཞུས་
ཏེ་ཐད་ཀར་འབྲོག་ཕྱོགས་སུ་ཕྱིན་པ་ཡིན། ང་ཡུལ་དུ་ཐོན་དུས་མེས་པོ་མལ་གྱི་མཐའ་
མར་ལྷུང་འདུག་ལ། ཕལ་ཆེར་འགྲམ་དུ་ཡོད་པའི་མི་དག་སུ་ཡིན་པ་ངོས་ཟིན་གྱིན་མེད་
253



གཡུ་དྲུག་དཀར་དཔེ་ཚོགས།
，
པའི་ཚོད་དུ་འདུག ཁྱིམ་གྱི་སྒོ་ཕྱི་ནང་ཀུན་ཏུ་སྡེ་བའི་ནང་གི་སྐྱེས་པ་དག་ཟང་ཟིང་
ལང་ལོང་བྱེད་ཀྱིན་འདུག ང་བརྒྱུགས་ནས་ཁོའི་སྔས་འགྲམ་དུ་ཕྱིན་ཏེ་དུས་ཚུགས་ཀྱིས་
བསྡད་ཅིང་། སྐམ་ནས་སྐྱི་མོར་ཐུག་པའི་ངོ་གདོང་དང་ཆུ་མིག་བཞིན་སྐམ་ལ་ཉེ་ཞིང་
ཉམ་ཐག་པའི་མིག་འོད་ལ་ལྟ་བཞིན་དུ། ངག་མི་འཁྲོལ་བར་གྱུར་ཏེ་རང་དབང་མེད་པར་
ངུས་པ་ཡིན། ཨེན་ཙམ་ནས་ཁོས་ཀྱང་ང་ཡིན་པ་ངོས་ཟིན་བྱུང་བ་འདྲ། མེ་ཐུར་བཞིན་
ནག་སྐམ་པའི་ལག་གཡས་པ་འདར་འདར་ངང་འགུལ་ཙམ་བྱས་བྱུང་བས། ངས་ཀྱང་དེ་
འཕྲལ་ཁོའི་ལག་པར་འཇུས་ནས་མགྲིན་པ་བརྣངས་བཞིན་དུ་“མེས་པོ… "༌ཞེས་བོས་པ་
ཡིན།
ཡུད་ཙམ་ནས་ཁོའི་རིག་པ་ཡང་ཅུང་སོར་ཆུད་པར་གྱུར་ཏེ། ཁ་ཤ་འགུལ་ཙམ་བྱས་
ནས་ཧ་ལམ་རྒྱང་རིང་ཞིག་ཏུ་གྲགས་འོང་བ་ལྟ་བུའི་གདངས་ཀྱིས“དོམ…བུ། ཁྱོད….
ཐོན….བྱུང་ངམ༌ཟེར། ཁོས་སླར་ཡང་ངའི་གཅེས་མིང་སྟེ”དོམ་བུ”ཞེས་བོས་
བྱུང་བས། སྐབས་འདིར་ངའི་སྣང་ངོར་དེ་ལྟར་བོས་པ་ནི་ཧ་ཅང་གཅེས་ཤིང་དུང་བའི་
རྣམ་དག་ཟོལ་མེད་ཀྱི། སྨྲ་བསམ་བརྗོད་འདས་ཀྱི་བརྩེ་དུང་གིས་ཡོངས་སུ་ཁེངས་འདུག་
པ་རྟོགས་བྱུང་། འདི་ནི་མི་ཚེ་འདིར་ཁོས་ང་ལ“དོམ་བུ”ཞེས་པའི་མིང་གིས་བོས་པ་
ཆེས་མཇུག་མཐའ་དེ་ཡིན་ངེས་པས། ངའི་མིག་ཟུང་ལས་སྒྲ་མེད་ངང་བརྡོལ་ཡོང་བའི་
མིག་ཆུའི་བརླན་གཤེར་གྱིས་དམ་པོར་འཇུས་པའི་ཁོའི་ལག་པའི་ཤ་སྐྱི་ཡོངས་སུ་བརླན་
བྱུང་། །
ངས་གང་ནུས་ངང་མིག་ཆུ་འབྱིད་ཙམ་བྱས་ཏེ་མགོ་ལྕོག་ལྕོག་གིས"ང་ཡོང་བ་འཕྱི་
སོང་། ངས་ཁྱོད་ལ་བདག་སྐྱོང་ལེགས་པོ་ཞིག་བྱེད་མ་ཐུབ”ཅེས་བཤད་རྗེས་མུ་མཐུད་དུ་
ངུས་པ་ཡིན།
ཁོས་ད་སྔོན་ལྟར་སྲིད་ནས་སྐྱ་བོར་གྱུར་བའི་མཆུ་སྒྲོས་འགུལ་ཙམ་བྱས་ཏེ། ཧ་ཅང་
254



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
མི་གསལ་བའི་གདངས་ཀྱིས“ངས…ཁྱོད…ལ……སྐུག…བསྡདཔ…ཡིན
....། ཁྱོད.…ཀྱིས…ཁྱི…གུ…ཞིག…ཨེ…གསོས༌ཞེས་དྲིས་བྱུང་།
བློ་ཡུལ་ལས་འགོངས་པའི་སྐད་ཆ་དེས་ང་ཚབ་ཚུབ་པོར་བཏང་སོང་། མེས་པོ་ཁོང་
མལ་གྱི་མཐའ་མར་ལྷུང་ཡོད་ཀྱང་། ངས་ཁྱི་གུ་ཞིག་གསོ་བའི་རེ་བ་དེ་ད་དུང་ཡང་
སེམས་ལ་དམ་པོར་བཅངས་འདུག ཚད་འདི་ལ་བསླེབས་དུས་ངས་ནི”མ་གསོས”ཞེས་
ཇི་ལྟར་བཤད་དམ། སྐབས་འདིར་ང་ལ་གཞི་ནས་ཚད་མེད་པའི་འགྱོད་པ་ཞིག་སྐྱེས་བྱུང་།
ཁོས་ད་རག་བར་དུ་ང་ཚོ་ཚ་བོ་ཚ་མོ་དག་ཁྱི་གུ་བཞིན་གཅེས་པས་བསྐྱངས་པ་དང་། ང་
ཚོ་མི་རེ་རེའི་ནར་སོན་ལ་དེ་ལྟར་རེ་ལྟོས་བྱས་པར་མ་ཟད། རེ་རེ་བཞིན་དུ་ཁྱིམ་གཞིས་
བཙུགས་ཤིང་བུ་ཕྲུག་བཙས་ཚེ་ད་ནི་རང་མགོ་ཐོན་འདུག་སྙམ་ནས་ཧ་ཅང་དགའ་
བཞིན་ཡོད་མོད། ཡིན་ནའང་ངས་ནི་ཁོའི་རེ་བ་རྡོག་གཅིག་ཙམ་དེ་ཡང་རྣ་རྒྱབ་ཀྱི་རླུང་
ལྟར་བྱས་ཏེ་ཁ་ཡ་མ་བྱས་པ་ཡིན་ལ། ཐ་ན་མཐའ་མཇུག་གི་དུས་འདིར་ཡང་རྫུན་གཏམ་
ཞིག་གིས་ཁོང་གི་སེམས་གསོ་ཐབས་བྱ་དགོས་བྱུང་། ངས་མུ་མཐུད་མགོ་ལྕོག་ལྕོག་བྱས་
ཏེ་གསོས་ཟིན་པའི་བརྡ་བསྟན་པ་ཡིན།
ཁོས་གཞི་ནས་དབུགས་རིང་བོ་ཞིག་ཕྱིར་ཕུད་བྱུང་ལ། དེ་དང་ལྷན་དུ་ད…ནི….
ངའི་སེམས་བདེ…སོང༌ཞེས་བཤད་རྗེས་ཧ་ཅང་ཐང་ཆད་པའི་ངང་འོད་
ཡལ་བའི་མིག་ཟུང་དལ་བ་དལ་བུར་ཟུམ་སྟེ་སླར་ཡང་འབྱེད་རྒྱུ་མེད་པར་གྱུར་སོང་།
སྐབས་དེར་འགྲམ་ནས་མི་ཞིག་གིས་ཧ་ཅང་ལྕི་བའི་གདངས་ཀྱིས“མེད་ཐལ”ཟེར་བ་
ངས་གསལ་བོར་གོ་བྱུང་། འོན་ཀྱང་ང་གཏན་ནས་ཡིད་མི་ཆེས། ངའི་སྣང་ངོར་མེས་པོ་ནི་
ཐང་ཆད་དྲགས་ཏེ་ཡུད་ཙམ་ལ་གཉིད་དུ་ཡུར་ཙམ་བྱས་པ་དེ་ཡིན་པས། ཅང་མི་འགོར་
བར་སླར་ཡང་སད་དེ་ང་དང་ཁ་བརྡ་བྱེད་ངེས་རེད། ཁོས་ང་ལ་མུ་མཐུད་དུ་ཧ་ཅང་གཅེས་
པའི་ངང“དོམ་བུ་ཞེས་གཅེས་མིང་གིས་འབོད་དགོས། དེ་འདྲ་མི་སྲིད། གཏན་ནས་མི་



གཡུ་དྲུག་དཀར་དཔེ་ཚོགས།
སྲིད། འོན་ཀྱང་ངས་ཇི་ལྟར་དང་ལེན་མ་བྱས་ཀྱང་དོན་དངོས་ནི་དོན་དངོས་རང་ཡིན་
པས་གཏན་ནས་བཟློག་ཐབས་མི་འདུག མེས་པོ་དེ་ལྟར་མལ་ནང་དུ་བདེ་བར་གཟིམ་སྟེ་
ཁྱིམ་མི་ཡོངས་དང་གཏན་ནས་གཏན་དུ་གྱེས་སོང་། །
ཕུ་བོ་དང་མི་འགའ་ཨ་ལགས་ཚང་གི་མདུན་དུ་སོང་ནས་ལུང་བསྟན་ཞུས་དུས་
དགོང་མོ་དེར་བྱ་གཡེང་བྱས་ན་བཟང་གསུངས་བྱུང་། བྱ་གཡེང་མ་བྱས་པའི་ཡར་སྔོན་ལ་
སྡེ་བའི་མི་ཉམས་མྱོང་ཅན་དག་གིས་བེམ་པོར་བདག་དོམ་བྱས་པ་དང་། ཨ་མཆོད་གདན་
དྲངས་ཏེ་བསྔོ་སྨོན་འདོན་པ། ལོ་ཆུང་དག་གིས་མ་ཎི་འཁོར་ལོ་བསྐོར་བ་བཅས་ཀྱི་བྱ་བ་
སྒྲུབ་བཞིན་འདུག སྐབས་དེར་མེས་པོའི་བེམ་པོ་ནི་སྦྲའི་མར་ཕུག་ཏུ་རས་དཀར་བོའི་
ཡོལ་བ་ཞིག་འཐེན་པའི་ནང་དུ་བཞག་ཡོད་ཅིང་། ལུས་ཀྱི་གྱོན་གོས་ཡོངས་སུ་བཤུས་
ཤིང་ཤ་ཟད་ནས་སྐྱི་མོ་རུས་གོག་ལ་འབྱར་བའི་གཅེར་བུའི་ལུས་པོ་དེ་རས་དཀར་བོའི་
ཐག་པས་གཡས་བཅིངས་གཡོན་བཅིངས་ཀྱིས་མགོ་དང་རྐང་ལག་ནང་དུ་བསྐུམས་ཤིང་།
ལག་ཟུང་ཐལ་མོ་སྦྱར་ནས་མགོ་ཐད་ཀྱི་མཆོད་མེ་བསྒྲོན་ཡོད་པར་གསོལ་བ་རྩེ་གཅིག་
ཏུ་འདེབས་པའི་ཟོལ་དུ་དམ་པོར་བཀྱིགས་འདུག་པས། བལྟས་ཚོད་དུ་བཙའ་མ་རན་
པའི་ཕྲུ་གུ་ཞིག་ཨ་མའི་ལྷུམས་སུ་ལྷིང་འཇགས་ངང་མནལ་ཡོད་པ་དང་གཅིག་མཚུངས་
ཡིན་པའི་སྣང་བ་ཞིག་སྟེར་བར་བྱེད། ངས་ཕྱི་དྲོ་ཧྲིལ་བོར་མེས་པོའི་གདུང་གི་ལོགས་
སུ་མ་ཎི་འཁོར་ལོ་སྐོར་བཞིན་ངག་ནས་ཡིག་དྲུག་གི་གཟུངས་བཟླས་པ་ཡིན་མོད། ཀླད་
པའི་ནང་དུ་རང་དབང་མེད་པར་ཁོང་གིས་ཚེ་གང་བོར་ཁྱི་གུ་གསོས་པའི་དགའ་སྐྱོའི་ལོ་
རྒྱུས་དང༌། ང་ཆུང་ངུའི་དུས་སུ་དུས་རྒྱུན་ཁོ་དང་འཁོན་འཛིང་བྱས་པའི་རྣམ་པ། ནར་
སོན་རྗེས་ཁོས་སྔར་བཞིན་ང་ལ་ཁྱིམ་གཞིས་འཛུགས་པ་དང་བུ་ཕྲུག་སྐྱེས་པ་བཅས་ཀྱི་
ཐད་རེ་བ་ཅི་རིགས་བཏོན་པ་སོགས་གློག་བརྙན་བཞིན་ཤར་ཡོང་གིན་འདུག མེས་པོས་
བཤད་ན། ཁོས་ཚེ་རྒྱ་མན་ཚར་བསད་པའི་རྗེས་སུ་ཚེ་གང་བོར་མི་ཞིག་གི་ཁོག་ལ་སྡུག་
25



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
བཞག་མ་མྱོང་ཟེར་ལ། ང་བྱ་བར་ཞུགས་རྗེས་ད་དུང་ངས་མི་གཞན་གྱི་སེམས་ལ་སྡུག་
བཞག་ཨེ་ཡོང་ལ་ནམ་རྒྱུན་སེམས་ཁྲལ་བྱེད་ཀྱིན་པ་མིན་ནམ། རེད་ཡ། མེས་པོ་ཁོ་རང་
ཁྱི་གུ་གསོ་བར་དགའ་བ་བཞིན་དུ་ཁོང་གི་ཚ་བོ་དག་ལའང་དགའ་ལ། དེ་བཞིན་དུ་མི་
ཚང་མར་ཡང་དགའ་བཞིན་ཡོད་པས། ཁོང་གི་སེམས་ནང་དུ་ཁོའི་བུ་དང་ཚ་བོ། ཡང་ཚ་
དག་ཀྱང་ཁོའི་ཁྱི་གུ་ཡིན་པར་མ་ཟད། མཐའ་འཁོར་གྱི་མི་ཡོངས་དང་འཇིག་རྟེན་གྱི་མི་
ཡོངས་རྫོགས་ཀྱང་ཁོའི་ཁྱི་གུ་ཡིན་པ་རེད། གསལ་བོར་བཤད་ན་ཁོ་ནི་ང་ཚོ་ཚ་བོ་ཚ་མོ་
དག་གི་མེས་པོ་ཡིན་པར་མ་ཟད། ཁོས་མི་ཚེ་གང་བོར་གསོས་པའི་ཁྱི་གུ་དག་གི་མེས་པོ་
ཡིན་ལ། མཐའ་འཁོར་འདིའི་མི་ཡོངས་དང་འཇིག་རྟེན་གྱི་མི་ཡོངས་རྫོགས་ཀྱི་མེས་པོ་
ཡང་ཡིན་པ་རེད་ཨང་།
མཇུག་བསྡུ་བ།
མེས་པོ་དེ་ལྟར་ང་ཚོ་དང་གཏན་དུ་གྱེས་སོང་། ཕྱི་དུས་ཀྱི་ལོ་འདི་དག་གི་ནང་དུ་བུ་
ཆུང་གཉིས་ཀ་ཡང་རིམ་བཞིན་ནར་སོན་བྱུང་བས། ང་ཡང་དེ་བཞིན་དུ་རྒས་ཀྱིན་པ་སྨོས་
ཅི་དགོས། དུས་ཚོད་ཀྱི་དོན་སྙིང་ཐད་ནས་བལྟས་ན། ང་དང་མེས་པོའི་བར་ཐག་ཇེ་རིང་
ནས་ཇེ་རིང་དུ་འགྲོ་བ་ལྟར་སྣང་མོད་། འོན་ཀྱང་མི་ཚེ་ཡི་གོ་རིམ་གྱི་ཆ་ནས་གཞིགས་
ཚེ་ང་དང་མེས་པོའི་བར་ཐག་ཇེ་ཉེ་ནས་ཇེ་ཉེ་ཡིན་པའི་ཚོར་སྣང་སྐྱེས་བྱུང་། དེ་མ་ཡིན་
ནམ། མི་སུ་ཡིན་ཡང་རང་ཉིད་ཀྱི་ལང་ཚོའི་དུས་སྐབས་དེ་ནམ་ཡང་བརྟན་སྲུང་བྱས་
ནས་སྡོད་ཁོམ་མེད་པར། དུས་ཚོད་ཀྱི་བཞུར་རྒྱུན་དང་འགྲོགས་ནས་རྒྱུན་ཆད་མེད་པར་
རང་ཉིད་ཀྱིས་ཀྱང་ཚོད་དཔག་བྱེད་ཐབས་བྲལ་བའི་ཧ་ཅང་ལྐོག་གྱུར་གྱི་རྒ་བའི་ཕྱོགས་
དེར་བསྐྱོད་དགོས་པ་ཡིན་ལ། དེའི་ཐད་ནས་ཁྱོད་ལ་གདམ་གསེས་དང་ཆ་རྐྱེན་བརྩི་བའི་
257



གཡུ་དྲུག་དཀར་དཔེ་ཚོགས།
དབང་ཆ་ཅི་ཡང་མེད་པ་རེད། ངས་ནམ་རྒྱུན་ས་ཆ་གང་དང་གང་དུ་སོང་ནའང་། མགོ་
སྐྲ་དཀར་པོར་གྱུར་པའི་བགྲེས་པོ་དག་མཐོང་ཐེངས་རེར། ཁོ་ཚོའི་སྟེང་དུ་ཡང་ཕལ་ཆེར་
མེས་པོའི་ཆ་ཤས་ཤིག་མངོན་འདུག་པ་ལྟར་སྣང་བས། རང་དབང་མེད་པར་ཁོ་ཚོ་དང་ཁ་
བརྡ་བྱེད་འདོད་ཀྱི་འདུན་པ་ཞིག་རང་ཤུགས་སུ་སྐྱེས་ཡོང་གིན་འདུག
ཐེངས་ཤིག་ལ། ང་བྱ་བའི་དབང་གིས་གཞི་རིམ་གྱི་ཁྱིམ་ཚང་ཞིག་ཏུ་ཕྱིན་ཏེ་ཁྱིམ་
བདག་དང་ཁ་བརྡ་བྱས་ནས་སྡོད་པའི་དུས་སུ། གློ་བུར་དུ་ལག་ཏུ་བག་ལེབ་ཕྱེད་ཀ་
ཞིག་བཟུང་སྟེ་ཟ་བཞིན་པའི་བྱིས་པ་ཆུང་ངུ་ཞིག་ཁྱིམ་ནང་དུ་བརྒྱུགས་ཡོང་སྟེ “ ཨ་ཕ་
ཨ་ཕ། འུ་ཚང་གི་ཁྱི་རྒན་གྱིས་རྩྭ་ཟ་བཞིན་འདུག”ཟེར། སྐད་ཆ་དེ་ངའི་རྣར་མ་སོང་། ཁྱི་
ནི་གཅན་གཟན་གྱི་རིགས་ཡིན་པས་དེ་ཚོས་རྩྭ་ཟ་ཟེར་བ་ཞིག་མཐོང་བ་ལྟ་ཅི་ཐོས་ཀྱང་
མ་མྱོང་བས། ཁོ་ཚང་གི་བྱིས་པ་དེས་རྫུན་གཏམ་བཞིན་འདུག་སྙམ་བྱུང་། ཡིན་ནའང་
ཁྱིམ་བདག་དེས་ཅི་མི་སྙམ་པའི་ངང“དེར་མཚར་རྒྱུ་ཅི་ཞིག་ཡོད། དེ་རིང་ནི་ཚེས་བཅོ་
ལྔ་ཡིན་པས་ཁྱི་ཡིས་སྡོམ་པ་སྲུང་ཡོད་པ་རེད”ཟེར། ང་སྔར་བས་ཀྱང་ཡ་མཚན་པར་
གྱུར་ཏེ་ཁྱིམ་བདག་དེར“ཁྱི་ཡིས་ཀྱང་སྡོམ་པ་སྲུང་ཤེས་པ་རེད་དམ”ཞེས་དྲིས་པ་ན། ཁོ་
དགོད་བཞིན་དུ་ཁྱོད་ཀྱི་རྣར་མི་འགྲོའམ། ངེད་ཚང་གི་ཁྱི་འདིས་ཚེས་གཅིག་དང་བཅོ་
ལྔ་སོགས་ལ་ལྟོ་མི་འཐུང་བར་སྡོམ་པ་སྲུང་གིན་འདུག དེའི་རྐྱེན་གྱིས་ནམ་རྒྱུན་མི་
རྣམས་ཀྱིས་ཁྱི་ཡིས་རྩྭ་སྔོན་ཟ་བ་མཐོང་ཚེ། ཉི་མ་དེ་ནི་དུས་ཆེན་བཟང་བོ་ཞིག་ཡིན་པ་
ཤེས་འགྲོ་བ་རེད། རྣར་མི་འགྲོ་ན་ཁྱོད་ཀྱིས་ཚོད་ལྟ་བྱོས་དང་ཆོག”ཟེར། སྐབས་དེར་ཁྱི་
རྒན་རྒྱ་བོ་ཞིག་ས་ལ་སྣོམ་སྣོམ་བྱེད་བཞིན་དུ་སྒོ་ཁར་མངོན་བྱུང་ལ། བྱིས་པ་དེས་ཁྱི་རྒན་
གྱི་མིང་ནས་འབོད་བཞིན་ལག་པའི་ནང་གི་བག་ལེབ་ལས་རྡོག་ཙམ་ཞིག་ཁོའི་ཐད་དུ་
འཕངས་བྱུང་། ཁྱི་རྒན་དེས་ཧ་ཅང་བག་ལྷོད་པའི་མིག་གིས་ཁྱིམ་ནང་དུ་ལྟ་ཙམ་བྱས་པ་
ལས། བག་ལེབ་རྡོག་པོ་དེར་སྣོམ་ཙམ་ཡང་མི་བྱེད་པར་སླར་ཡང་ཕར་ཙམ་དུ་ཕྱིན་ཏེ།
258



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
།
སྔོ་རྩྭ་རྡོག་པོ་ཞིག་གི་གན་དུ་སླེབས་འཕྲལ་མཆུ་ཡིས་སྣོམ་སྣོམ་ལན་འགའ་བྱས་རྗེས། ཧ་
ཅང་སེམས་ཆུང་ངང་རྩྭ་རྐང་ཉག་གཅིག་རེ་གཅིག་རེ་སོ་ཡིས་བཏོགས་ཏེ་ཟོས་བྱུང་། དོན་
དངོས་དེ་མཐོང་འཕྲལ་ངའི་སེམས་ལ་ཧ་ཅང་སྨྲ་མི་ཤེས་པའི་ཚོར་སྣང་ཞིག་སྐྱེས་བྱུང་།
ནམ་རྒྱུན་མི་རྣམས་ཀྱིས་ཁྱི་ཡི་ལྷད་མེད་རྣམ་དག་གི་རང་གཤིས་དང་། ཡོད་ཚད་བདག་
པོའི་དོན་དུ་འབུལ་བའི་ལྷག་བསམ་ལ་དགའ་མོས་དང་བརྩི་འཇོག་ཚད་མེད་བྱེད་ཀྱིན་
ཡོད་ནའང་། མི་ཡི་ནང་སེམས་ཀྱི་དགེ་སྡིག་གི་ཚད་གཞིས་བསྙལ་ཞིང་ཕབ་པའི་ཕྱིའི་
སྤྱོད་ལམ་སྣ་ཚོགས་ཀྱིས་ཁོའི་གྲོགས་པོར་གྱུར་པའི་སྒོ་ཁྱི་ཡི་རིགས་ལ་ཡང་། འདི་འདྲའི་
དཔག་པར་དཀའ་ལ་གཏིང་ཟབ་པའི་བག་ཆགས་མཐུག་པོ་བཞག་ཡོད་པ་ནི་སུ་ཞིག་གི་
ཡིད་ངོར་འཆར་ཐུབ། འདི་ནི་ནམ་ཡང་མིའི་བློ་ངོར་མི་ཤོང་བའི་གསང་བ་ཞིག་ཡིན་
འདུག་པས། ངས་ཡང་བསྐྱར་མེས་པོས་ཚེ་གང་བོར་ཁྱི་གུ་གསོས་པའི་དགའ་སྐྱོ་འདྲེས་
མའི་ལོ་རྒྱུས་དང་། མཇུག་མཐར་ཁྱི་གུ་གསུམ་པོ་རྐུ་ལ་ཤོར་བའི་སེམས་ངལ་ལ་རྐྱེན་བྱས་
ཏེ། ཁོང་གི་ཚེ་ཡི་འཕེན་པ་རྫོགས་པར་གྱུར་པའི་དོན་དག་ལ་བཅས་ལ་བསམ་གཞིག་
གཏོང་དགོས་བྱུང་། ཕྱིར་མཁར་གྲོང་དུ་ལོག་ཁར། ཏག་ཏག་རུ་སྐོར་དེའི་ཁྱིམ་ཚང་ཞིག་
གི་ཁྱི་མོ་ཚང་ལོག་སྟེ་ཁྱི་གུ་བཅུ་གྲངས་ཤིག་བཙས་འདུག་པ་མཐོང་བྱུང་། རྒན་མོ་ལོ་
ལོན་ཞིག་གིས་འཇིམ་པ་བརྫིས་ཏེ་ཁྱི་གུ་དག་ལ་ཚང་མལ་བཟོ་བཞིན་འདུག་པས། ང་
མོའི་གན་དུ་སོང་ནས་གུས་ཚུལ་ལྡན་པའི་ངང”ཨ་ནེ་ལགས། ང་ལ་ཁྱི་གུ་ཞིག་བཙོང་ན་
ཨེ་ཆོག”ཅེས་དྲིས།
རྒན་མོ་ལོ་ལོན་དེས་ལག་ནང་གི་ལས་ཀ་མཚམས་བཞག་ནས་ང་ལ་ཞིབ་ལྟ་ཞིག་
བྱེད་པར་བལྟས་ན། ཕལ་ཆེར་ང་བོད་མི་ཞིག་ཡིན་པ་ཐེ་ཚོམ་སྐྱེས་ཀྱིན་པ་འདྲ། མོས་
མགོ་འདར་ཙམ་བྱས་ཏེ་ཁྱི་གུ་ཚོར་ལྟ་བཞིན“སྒོ་ཁྱི་ཡང་བཙོང་དགོས་ཚེ་ཁ་མ་སོས་པ་
རེད། བཙོང་མི་སྲིད། ཁྱོད་ལ་དགོས་ན་གཅིག་བྱིན་ཆོག”ཟེར།
259



གཡུ་དྲུག་དཀར་དཔེ་ཚོགས།
ང་ཧ་ཅང་ཡ་མཚར་བར་གྱུར་སོང་། ད་ལྟའི་དུས་འདིར་དོན་དག་ཅི་བསྒྲུབ་ཀྱང་
སྒོར་མོས་བསྒྲུབ་དགོས་པ་ཡིན་པས། དངོས་པོ་ཞིག་དགོས་ན་སྨྲས་ཅི་དགོས། འོན་ཀྱང་
རྒན་མོ་འདིས་བཙོང་མི་སྲིད་མོད། བྱིན་ན་ཆོག་ཟེར་བར་ང་ཡིད་མ་ཆེས་པར༌ ཨ་ནེ་
ལགས། ཁྱོད་ཀྱིས་བཙོང་མི་སྲིད་མོད། དགོས་ན་བྱིན་ཆོག་ཟེར་བའི་རྒྱུ་མཚན་ཅི་ཡིན
ཅེས་དྲིས། །
རྒན་མོ་དེ་མ་ཐག་ཏུ་སོ་མེད་པའི་རྙིལ་བསྟན་ནས་བགད་བྱུང་བས། དགོད་པའི་
ཚུལ་ནི་དེ་སྔ་མེས་པོ་དགོད་པ་དང་ཅི་འདྲའི་མཚུངས་ཨང་། མོ་དགོད་བཞིན་དུ་འཇིམ་
པས་སྦགས་པའི་ལག་པ་གཡུགས་ཙམ་བྱས་ཏེ”ཞི་ལི། ང་འཆུགས་མེད་ན་ཁྱོད་མཁར་གྲོང་
ནས་ཡོང་བ་རེད་ཨང་། རྒྱ་མི་དག་གིས་ཁྱི་ཉོ་རྒྱུ་ཟེར་བ་ནི། ཡང་མིན་ན་བཤས་ནས་ཤ་ཟ་
ཟེར་བ་རེད། ཡང་མིན་ན་བཙོང་ནས་སྒོར་མོ་ལེན་སྙམ་པ་རེད། འུ་ཚོ་བོད་ཀྱིས་ལྟོགས་
ནས་ཤི་དགོས་ཀྱང་སྒོ་ཁའི་ཁྱི་ཡིས་ཚོང་རྒྱག་མི་སྲིད་པ་རེད”ཟེར།
རྒན་མོའི་ཚིག་དེས་ང་ཁ་སྐྱེངས་ཤིང་ངོ་གནོང་བར་བྱས་པས། མུ་མཐུད་དུ་སྐད་ཆ་
བཤད་པའི་སྤོབས་པ་མ་བྱུང༌། སྐབས་དེར་རྒན་མོ་དེ་ཤུགས་ཀྱིས་ཡར་ལངས་ཏེ་དགོད་
བཞིན་དུ་ཁྱི་གུ་ཆུང་བ་ཁྱེར་ཡོང་ནས་ངའི་ལག་ཏུ་བཞག་རྗེས”མྱུར་མོར་ཁྱེར། ཁྱི་མོས་
མཐོང་ཚེ་ཁྱོད་ལ་འཁྱེར་དུ་འཇུག་མི་སྲིད”ཟེར།
ཁྱིམ་དུ་ཐོན་འཕྲལ་ངས་དེ་མུར་ཤོག་སྒམ་གྲུ་བཞི་ཞིག་གིས་ཁྱི་གུ་ལ་ཁྱི་ཁུང་ཞིག་
ལས་ཏེ་ཁོ་དེའི་ནང་དུ་བཞག་ཅིང་། སླར་ཡང་རྒྱ་སྲང་ནས་འོ་མ་ཞིག་ཉོས་ཡོང་སྟེ་ཁོ་ལ་
ལྟོ་བླུད་པ་ཡིན། ཁྱི་གུ་ནི་ད་སོ་མ་ཁྱི་མོའི་ནུ་མ་དང་ཁ་བྲལ་བ་ཡིན་སྟབས་ལྟོ་འཐུང་ཤེས་
ཀྱིན་མི་འདུག་མོད། ངས་ཅི་ནུས་སྒོས་མཆུ་གཏད་ནས་སྣོམ་དུ་བཅུག་པ་ན། ཨེན་ཙམ་
རེ་ཁ་རུ་རེག་ཐུབ་ཀྱིན་འདུག་པས་སེམས་ཧ་ཅང་བདེ་བར་གྱུར་སོང་། སློབ་གྲྭ་གྲོལ་མ་
ཐག་ཐོག་མར་བྱིས་པ་གཉིས་ཀ་ཡུལ་དུ་ཐོན་བྱུང་བས་། ཁོ་གཉིས་ཀྱིས་ཁྱི་གུ་ཆུང་ངུ་དེ་
_260



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས་
མཐོང་འཕྲལ་སྙིང་རྗེ་སྟེ་པང་དུ་བླངས་ཏེ་ཧ་ཅང་དགའ་གྱིན་འདུག དེར་མཐུད་ནས་
ཆུང་མ་ཡང་ལས་གྲོལ་བྱས་ཏེ་ཡུལ་དུ་ཐོན་བྱུང་ལ། མོས་ཀྱང་བྱིས་པ་གཉིས་ཀ་ཁྱི་གུ་ལ་
དགའ་གྱིན་པ་མཐོང་བས“ད་ཐེངས་ཁྱོད་ཀྱིས་བྱིས་པ་གཉིས་ཀར་རྩེད་སྤྱད་བློར་འབབ་པ་
ཞིག་ཉོ་ཤེས་སོང་བར་འདུག”ཟེར་ནས་དགའ་བོ་བྱས་བྱུང་།
མ་བུ་གསུམ་གས་ཁྱི་གུ་ཆུང་ངུ་བསྐོར་ནས་དགོད་ཀྱིན་འདུག་པས། ངས་གཞི་ནས་
ཁུག་མ་ལས་དུ་བ་རྐང་གཅིག་བླངས་ཏེ་མེ་བསྒོས་ནས་རྔུབ་ཙམ་བྱས་པ་ཡིན་ལ། དུ་བ་
རྔུབ་བཞིན་རང་དབང་མེད་པར་ངའི་མིག་ལམ་དུ་སྔོན་ནས་རྒྱང་རིང་རྒྱང་རིང་དུ་གྱེས་
ཟིན་པའི་དོན་དག་ཅིག་སྟེ། དེ་དུས་མེས་པོས་ཐོག་དང་པོར་ཁྱི་གུ་སྡེར་དཀར་ཁྱེར་ཡོང་
བའི་དུས་སུ། ཕུ་བོ་དང་སྲིང་མོ་དག་ཧ་ཅང་དགའ་བཞིན་པའི་རྣམ་པ་དག་ཤར་བྱུང་།
261



གཡུ་དྲུག་དཀར་དཔེ་ཚོགས།
རྒྱང་དུ་གྱེས་པ།
གློ་བུར་དུ་འཚུབ་མ་ཞིག་ལྡང་སྟེ་ཚགས་པར་རལ་བོ་དེ་ས་རྡུལ་ཞིག་དང་ལྷན་དུ་
ཁོའི་མདུན་དུ་འཕངས་བྱུང་བ་དང་། དེ་མ་ཐག་ཏུ་འཚུབ་མ་དེའི་རྒྱུན་མཇུག་མ་རྫོགས་
པ་ལྟར་བསེར་བུ་བྲེལ་མོ་ཞིག་རྒྱུན་མ་ཆད་པར་གཡུགས་མགོ་བརྩམས། མཐའ་འཁོར་
གྱི་རྩི་ཤིང་དག་གི་མགོ་ལྕོག་ཤར་ལྷོའི་ཕྱོགས་སུ་བསྟན་ཏེ་ཤིག་ཤིག་ངང་གཡོ་འགུལ་བྱེད་
མགོ་བརྩམས་བྱུང་བས། ཆུ་བཞུར་གྱིན་པ་ལྟ་བུའི་ཤང་སྒྲ་ཞིག་ཀྱང་རྒྱང་རིང་ནས་ཐག་
ཉེར་སླེབས་ཀྱིན་པའམ། ཡང་ན་འགྲམ་རོལ་བརྒྱུད་ནས་ཕར་ཕྱོགས་སུ་འགྲོ་བཞིན་པ་
ལྟར་རྣ་ལམ་དུ་གྲག་མགོ་བརྩམས་བྱུང་། ཚགས་པར་རལ་བོ་དེ་ཁོའི་མདུན་ཐད་དུ་ཐོན་
འཕྲལ་སླར་ཡང་ཁོ་དང་འབྲལ་མི་འདོད་པ་ལྟར། ཕར་ཡོ་ཚུར་ཡོ་འགའ་བྱས་ཏེ་བསྐོར་
རྒྱག་བྱེད་ཀྱིན་འདུག ཁོས་གཞི་ནས་ཆིག་ལབ་ཀྱི་ཚུལ་དུ་ཡང་རླུང་མགོ་ལངས་བྱུང་བ་
འདྲ”སྙམ་སྟེ་ཡར་ལངས་ནས་ལུག་ཁྱུའི་ཕྱོགས་སུ་བལྟས་པ་ན། ལུག་ཁྱུ་ནི་རླུང་ལྡང་མིན་
262



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ལ་སེམས་ཁུར་ཅི་ཡང་མེད་པའི་ངང་རང་སར་བཀྲམ་སྟེ་རྩྭ་ལ་རོལ་གྱིན་འདུག ཁོ་སླར་
ཡང་སྔར་མལ་དུ་སར་ཙོག་ནས་མགོ་བོ་གོང་བའི་ནང་དུ་འཛུལ་ཙམ་བྱས་ཏེ། སེམས་
བག་ལྷོད་པའི་ངང་སྣ་གླུ་ཞིག་ལེན་བཞིན་བསྡད། ཁོས་ལེན་གྱིན་པའི་གླུ་དེའི་ནང་དོན་
ནི་འདི་འདྲ་ཡིན་ཏེ།
རྟ་དྲན་པའི་ལོ་རྒྱུས་བཤད་ཀིན་མེད།།
རྟ་དྲན་པའི་ལོ་རྒྱུས་བཤད་རྒྱུ་ན།།
སྲབ་སིལ་མའི་མགོ་ལོང་སྟོང་བ་རེད།།
སྒ་ལྷུ་བཞིའི་ངོ་ཡ་འཁྱག་པ་རེད།།
ཁོས་ཐེངས་ག་ཙམ་ལ་གླུ་འདི་བསྐྱར་བཟླས་ཀྱིས་བླངས་མྱོང་བ་ཁོ་རང་ཉིད་ཀྱིས་
ཀྱང་མི་རྟོགས་ཏེ། ནམ་རྒྱུན་རང་ཉིད་གཅིག་པུ་ལུག་རྫིར་སྡོད་དུས་གླུ་འདི་རང་དབང་
མེད་པར་མགྲིན་པ་ནས་བརྡོལ་ཡོང་ལ། གླུ་ངག་དེ་ནི་ཁོའི་གློ་སྙིང་གི་གཏིང་འོག་ནས་
ཡོང་བའི་གཟུགས་མེད་ཀྱི་ཕོ་ཉ་ཞིག་དང་འདྲ་བར་མགྲིན་པའི་བང་རིམ་བརྟོལ་ཏེ། རི་ཆུ་
དང་རྩྭ་ཐང་བརྒལ་ནས་ཕྱོགས་མ་ངེས་པའི་རྒྱང་རིང་གི་མོའི་ཕྱོགས་སུ་འཕུར་འགྲོ་ལ། གླུ་
བླངས་ཚར་རྗེས་སྔར་བཞིན་ཁེར་རྐྱང་དང་ཁུ་སིམ་ངང་སྡོད་དུས་སུ། མིག་ལམ་དུ་སླར་
ཡང་ཚེ་རིང་སྒྲོལ་མ་དགོད་བཞིན་དུ་ཁོ་ལ་ལྟ་དུས་ཀྱི་སེམས་སྲེག་པར་བྱེད་པའི་མིག་
མདངས་དེ་ཤར་ཡོང་གིན་འདུག
ཁོ་དང་ཚེ་རིང་སྒྲོལ་མ་གཉིས་ཀ་རྫོང་མཁར་དུ་ངོ་འཕྲད་དུས་ནི་ལོ་གཉིས་ཡར་
སྔོན་གྱི་དཔྱིད་ཀའི་ཉིན་ཞིག་ཡིན། ཉིན་དེར་ཁོ་ཡང་ཏག་ཏག་ཐོག་དང་པོར་རྫོང་མཁར་
དུ་ལུག་གཉིས་བཙོང་དུ་སོང་བ་རེད། ཁོ་ཡུལ་ནས་ཡོང་ཁར་ཨ་ཕས་ལས་བཅོལ་བྱས་
པ་ནི ཡུལ་དུ་བཟའ་ཕྱེ་ཚར་ལ་ཉེ་བས་ལུག་གཉིས་བཙོངས་ཏེ་བཟའ་ཕྱེ་ཉོས་ཤོག་ཅིག"
263



གཡུ་དྲུག་དཀར་དཔེ་ཚོགས།
ཅེས་པ་དེ་རེད།
ཉིན་དེའི་གནས་ཚུལ་ད་ལྟ་ཡང་ཁོས་གཅིག་གཅིག་གཉིས་གཉིས་བྱས་ཏེ་བརྗོད་
ཆོག་ཆོག་འདུག་སྟེ། ཁོ་རྫོང་མཁར་དུ་ཐོན་ནས་ལུག་གཉིས་ཀ་རླངས་འཁོར་ལས་སར་
བླངས་མ་ཐག གཡས་གཡོན་གྱི་སྲང་ལམ་ནས་ཁ་ཆེ་བ་འགའ་གློ་བུར་དུ་ཀི་སྒྲ་དང་
བཅས་བརྒྱུགས་ནས་ཡོང་སྟེ། ཧབ་ཐོབ་བྱེད་པའི་ཚུལ་གྱིས་བསྐོར་བྱུང་བས། ཁོ་ལ་རང་
དབང་མེད་པར་སྐྲག་སྣང་ངམ་འཚབ་སྣང་ཞིག་སྐྱེས་སུ་བཅུག་བྱུང་མོད། རིམ་བཞིན་
དུ་ལུག་འཚོང་བ་གཞན་དག་གི་གན་དུ་ཡང་དེ་ལྟར་བརྒྱུགས་འགྲོ་བ་མཐོང་སྟེ། སེམས་
གཞི་ནས་བདེ་ལ་བབས་ཤིང་ལུག་གཉིས་ཀ་ལམ་འགྲམ་དུ་འདེད་ཐབས་བྱས། བསྡད་
ཀྱིན་དུ་ལུག་འཚོང་མཁན་ཇེ་མང་དུ་གྱུར་བ་དང་བསྟུན་ནས། ལུག་ཉོ་མཁན་གྱི་ཁ་ཆེ་
བ་ཇེ་མང་དུ་གྱུར་སོང་ལ། འགའ་རེས་ལུག་གཉིས་ཀའི་ཚང་ར་དང་བྲང་ལ་ལག་པས་
མྱངས་ཏེ་ཉམས་ཞིབ་བྱེད་པ་དང་། ལ་ལས་ལུག་གི་ཤ་ཤེད་ལ་བསྟོད་བསྔགས་བྱེད་ཀྱིན་
འདུག ལུག་ལ་ཤེད་མོང་མེད་པ་ག་ལ་སྲིད། ཁོ་སློབ་གྲྭ་ནས་ཕྱིར་ཡུལ་དུ་བྲོས་ཡོང་བ་
ནས་བཟུང་། དབྱར་དགུན་སྟོན་དཔྱིད་མེད་པར་རྩྭ་གར་ཡོད་དང་ཆུ་གང་བཟང་དག་ཏུ་
ལུག་ཁྱུ་འཚོ་སྐྱོང་བྱས་ཏེ་ཡོང་བ་ཡིན་ཅིང་། སྡེ་བའི་མི་ཐམས་ཅད་ཀྱིས་ཁོ་ནི་ལུག་རྫི་
དཔེ་མེད་ཅིག་རེད་ཅེས་བསྟོད་པ་བྱས་པ་ཡང་གྲངས་ཀྱིས་མི་ལང་། དེ་བས་ཁོ་དང་ལུག་
ཁྱུའི་བར་ལ་ཡང་རིམ་བཞིན་དུ་དགར་ཐབས་མེད་པའི་བརྩེ་དུང་ཞིག་ཆགས་ཏེ། དུས་
རྒྱུན་དུ་ལུག་ཁྱུ་ལྟོགས་པ་ལས་རང་ཉིད་ལྟོགས་ཀྱང་བཟོད་སྙམ་པའི་འཆར་སྣང་དེ་སྐྱེས་
འོང་བ་དང་། ལན་རེར་ལུག་རེ་ལ་ནད་རྟགས་འདྲ་བྱུང་ཚེ་ཡང་ཁོ་ནམ་གང་བོར་གཉིད་
མི་ཁུགས་པར་འགྱུར་གྱིན་ཡོད་ལ། ཐ་ན་ད་ནངས་ལུག་གཉིས་བཙོང་དགོས་ཟེར་དུས་
ཀྱང་། ཁོའི་སེམས་ཀྱི་གཏིང་རིམ་ཞིག་ཏུ་ད་དུང་ལུག་འདི་གཉིས་བཙོང་བར་ཕངས་
སེམས་ཤིག་སྐྱེས་ཀྱིན་ཡོད། སྐབས་འདིར་ཁོའི་སེམས་ལ་རྒན་པ་དག་གིས་ནམ་རྒྱུན་
264



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
།
ལུག་གི་ཤ་ཤེད་ལ་གང་བྱུང་དུ་ལག་པས་མྱངས་ན་ཤ་ཤེད་ལྷུང་བ་རེད་ཟེར་གྱིན་པ་དྲན་
ནས། ཁ་ཆེ་འདི་དག་གིས་ལུག་ལ་གང་འདོད་ལྟར་རེག་རེག་བྱེད་པར་སེར་སྣ་ཞིག་སྐྱེས་
པའི་ཞོར་དུ། ཁོ་ཚོས་གོང་ཆེན་བྱིན་ནས་ཉོ་ངེས་རེད་སྙམ་པའི་ཡིད་ཆེས་ཤིག་ཀྱང་སྐྱེས་
པར་གྱུར། །
“ལུག་ལ་ཤེད་མོང་འདུག ཨ་རོག ལུག་བཙོང་རྒྱུ་ཨེ་ཡིན།”ཁ་ཆེ་རྒད་པོ་ཞིག་གིས་
དགོད་བཞིན་དུ་ཁོ་ལུག་འཚོང་དུ་ཡིན་པ་ཤེས་ན་ཡང་། མ་ཤེས་པའི་ཚུལ་གྱིས་ཁོ་ལ་
དྲང་མོ་མིན་པའི་བསྐོར་བའི་སྒོ་ནས་དྲི་བ་དེ་བཏོན་བྱུང་། །
“ལུག་བཙོང་མིན་ལ་ངས་ད་དུང་འདང་རྒྱག་དགོས་རྒྱུ་རེད།” ཁོས་ཀྱང་དགོད་
བཞིན་དུ་རྒད་པོ་དེ་ལ་དྲང་མོ་མིན་པའི་ལན་དེ་བཏབ། ཁོའི་སེམས་ལ་ཁྱོད་ཀྱིས་སྐད་
ཆ་བསྐོར་ནས་བཤད་ན་ངས་ཀྱང་བསྐོར་ནས་བཤད་ཆོག གང་ལྟར་ངས་ཁྱོད་ལ་སྒོར་མོ་
སློང་དགོས་པ་མ་རེད་ལ། བརྒྱ་ལ་སློང་དགོས་པའི་དབང་དུ་བཏང་ན་ཡང་། ཁྱོད་ཀྱིས་
སྟེར་མི་སྲིད་པས་གུས་གུས་ཞུམ་ཞུམ་བྱེད་དོན་མི་འདུག་སྙམ་ནས། ཧ་ཅང་སྒམ་བརླིང་
གི་ཉམས་ཤིག་བསྟན་ནས་ཁོ་ཚོའི་རྣམ་འགྱུར་ལ་བལྟས།
རྒད་པོ་དེ་ཡང་བསྐྱར་མི་དགོད་པར་ཅུང་གཟབ་ནན་དུ་གྱུར་སོང་། ཁོས་ཧ་ཅང་ཉོ་
མི་ཉོ་མེད་པའི་བཟོ་ལྟ་ཞིག་བསྟན་ནས་ཁོའི་ཕུ་ཐུང་ནས་ཕར་འཐེན་ཞིང་། རང་ཉིད་ཀྱི་
ལག་གཡས་པ་ལཱ་བའི་ཐུ་འོག་ཏུ་བཅུག་སྟེ།“ཡ། ག་ཚོད་བྱས་ནས་བཙོང་རྒྱུ། ངེད་གཉིས་
ཚོང་ཨེ་འགྲིག་པར་བལྟ”ཟེར།
ཁ་ཆེ་བ་དག་གིས་དེ་ལྟར་ཚོང་ཕུ་ཐུང་ནང་ནས་གཏམས་ཀྱིན་པ་དེ་སྔ་ཁོས་ཀྱང་
མཐོང་མྱོང་མོད། དེའི་གསང་བརྡ་ཇི་ལྟར་སྟོན་དགོས་པ་གསལ་བོར་མི་ཤེས་པས། ཕྱིར་
བཤོལ་གང་ཐུབ་བྱས་ནས་ལུག་གཉིས་ལ་ལྟ་བཞིན་དུ་སྐད་ཆ་བཤད་ནས་ཚོང་གཏམས་
ཆོག་པ་རེད”ཅེས་བཤད།
265



གཡུ་དྲུག་དཀར་དཔེ་ཚོགས།
ཁོའི་སེམས་ལ་ཅུང་ཙམ་བསྡད་ན་ཉོ་མི་སྔར་བས་མང་བས་གོང་ཚོད་ཀྱང་དེ་བཞིན་
ཇེ་མཐོར་བཏང་ཆོག་སྙམ། འོན་ཀྱང་ཁ་ཆེ་བ་དག་གི་རོགས་རམ་འོག་ཁོས་ལུག་གཉིས་
ཀ་དེད་དེ། སྒེར་ཚོང་ཁྲོམ་རའི་ཁ་གཏད་ཀྱི་རྒྱབ་ངོས་སུ་ཡོད་པའི་སྐམས་ལུག་ཉོ་ཚོང་
བྱེད་ས་དེར་ཐོན་དུས། ཁོ་རང་དབང་མེད་པར་ཧ་ལས་སུ་བཅུག་སོང་། འདི་ནི་སྐམས་
ལུག་ཉོ་ཚོང་བྱེད་ས་ཙམ་ག་ལ་ཡིན། གཞན་གྱིས་བཙོངས་པའི་ནོར་ལུག་དག་སྐོར་དང་
སྐོར་བྱས་ཏེ་ལྕགས་དྲར་བཙུད་ནས་བཙོན་མ་བཞིན་དུ་འབྲོ་ས་མེད་པར་བྱས་ཡོད་པ་
དང་། དེ་མིན་གྱི་ལྷས་སྐོར་ཧྲིལ་བོ་བཤས་ར་ཡིན་པ་སྟེ། ག་ས་གང་དུ་ལུག་ཤ་དང་སྐམས་
ཤ་མང་པོ་གདང་ལ་བཀལ་ཏེ་ངང་ཤར་རེ་བཤམས་ཡོད་པའི་ཁར། ས་ངོས་ཧྲིལ་བོ་ཁྲག་
དམར་གྱིས་བརྫིས་ཏེ་གཤིན་རྗེའི་ཡུལ་དུ་ཐོན་པ་ལྟར་དམར་ཉོག་གེར་འདུག་པ་དང་།
ད་དུང་ཁ་ཆེ་པ་འགའ་རེས་སྤྱང་ཀའི་ཁ་ནང་དུ་ལུ་གུ་ཤོར་བ་ལྟར། ནོར་ལུག་དག་རེ་
རེ་བཞིན་སྐད་ཅིག་ཉིད་ལ་བཤས་རར་དྲུད་དེ་ས་རུ་བསྒྱེལ་ཞིང་། དེ་མ་ཐག་ཏུ་ཤན་གྲི་
ཕྱུངས་ནས་གསོད་པའི་ལས་ལ་བྲེལ་གྱིན་འདུག ད་སོ་མར་གསོད་དུ་འཁྲིད་པའི་ནོར་
ལུག་དག་འདར་སིག་སིག་ཏུ་མིག་ནང་དུ་མཆི་ཞགས་འཁྱིལ་ཏེ་སྲོག་བསྡོས་སྒོས་ཕྱིར་
འཐེན་པར་བྱེད་ཀྱིན་ཡོད་ཀྱང་། ར་བ་འདིའི་ནང་དུ་སླེབས་ཚེ་ཁོ་ཚོས་ངོ་རྒོལ་ཇི་ལྟར་
བྱས་ཀྱང་ཐར་བའི་ལམ་ཞིག་མེད་པ་ག་ལ་ཤེས་ཨང་། ལྕགས་དྲར་བཙུད་ཡོད་པ་དང་ད་
སོ་མར་འཚོང་དུ་ཁྱེར་ཡོང་བའི་ནོར་ལུག་དག་གིས། མིག་མདུན་ན་ཁོ་ཚོའི་རིགས་དུ་མ་
གསོད་གཏུབ་བྱེད་ཀྱིན་པའི་རྣམ་པ་སྐྱི་གཡའ་བ་དེ་ལ་ལྟ་བཞིན་དུ་འདར་སིག་སིག་བྱེད་
ཀྱིན་འདུག་པས། ཕར་བལྟས་ཚོད་ཀྱིས་མི་འགྱང་པར་རང་ཉིད་ཀྱི་མགོ་ལ་ཡང་འཇིགས་
སྐྲག་དམར་བོ་དེ་བསླབ་དགོས་པ་ཤེས་ཀྱིན་ཡོད་པ་ལྟར་སྣང་། །
དེ་གར་ཐོན་འཕྲལ་ཁོ་ནི་རང་དབང་མེད་པར་ཧང་སང་སྟེ་ཁ་གདངས་པར་གྱུར།
ལུག་ཉོ་བའི་ཁ་ཆེ་དག་གིས་ཁོ་གཡས་འཐེན་གཡོན་འཐེན་བྱས་ཏེ། གོང་གཏམ་པའི་
266



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
སྐད་ཆ་སྣ་ཚོགས་ཤིག་བཤད་ཀྱིན་འདུག་ཀྱང་ཁོས་རྣ་བས་ཅི་ཡང་གོ་གྱིན་མི་འདུག
མཇུག་མཐར་ཁོའི་རྣམ་ཤེས་གཞི་ནས་ཕྱིར་ལུས་སྟེང་དུ་ཞུགས་པ་ལྟར་གྱུར་སོང་། ཁོས་
ཕྱིར་འཁོར་ཏེ་རང་ཉིད་ཀྱི་ལུག་གཉིས་ཀར་ལྟ་ཙམ་བྱས་པ་ན། ལུག་གཉིས་ཀས་ནི་མིག་
མདུན་གྱི་རྣམ་པ་འཇིགས་རུང་དེ་མཐོང་བས་བླ་འཁྱམས་ཤིང་། ཕལ་ཆེར་རང་ཉིད་ཀྱི་
བདག་པོ་སུ་ཡིན་ངོས་འཛིན་ཐུབ་ཀྱིན་པ་བཞིན་དུ་རང་དབང་མེད་པར་ཁོའི་གམ་དུ་
འཁྲི་ཡོང་ཞིང་། ཁོའི་སློག་པའི་ཐུ་བར་མགོ་བོ་གཏོད་ནས་འགུལ་མི་ཕོད་པར་འདར་སིག་
སིག་བྱེད་ཀྱིན་འདུག་ལ། མིག་འོད་ཀྱི་ཁྲོད་དུ་ཧ་ཅང་ཤུགས་ཟད་ཅིང་རེ་ཐག་ཆད་པའི་
རྡུལ་ལོང་སྐྱ་བོ་ཞིག་འཐིབས་འདུག ཁོས་ཡ་ང་བའི་རྣམ་པ་འདི་དག་མཐོང་འཕྲལ་ཚང་
མ་སྲོག་ལྡན་ཡིན་པས་འདི་ལྟར་བྱེད་དགོས་དོན་མི་འདུག་ཨང་སྙམ་བཞིན། ལུག་གཉིས་
བཙོང་པར་སེམས་ཀྱིས་མི་བཟོད་པར་གྱུར། །
“ཝེ། ཁྱོད་ཀྱིས་ལུག་བཙོང་ངམ་མི་བཙོང་།།
འགྲམ་གྱི་ཞྭ་མོ་དཀར་བོ་གྱོན་པའི་ཁ་ཆེ་བ་ཞིག་གིས་རང་ཉིད་ཁོམ་གྱིན་མེད་པ་སྟེ།
ཧ་ཅང་བྲེལ་བ་ལངས་ཀྱིན་པའི་ཉམས་ཤིག་བསྟན་ནས་ཁོ་ལ་དེ་ལྟར་དྲིས་བྱུང་། དངོས་
གནས་སྐབས་འདིར་ཁོའི་ཅི་ཡིན་འདི་ཡིན་མེད་པར་ཡུན་རིང་བོར་ཧད་ནས་སྡོད་པའི་
རྣམ་པ་དེས། ལས་ཀར་བྲེལ་བའི་མི་སུ་ཞིག་ཡིན་ཡང་ཧ་ཅང་སྒུག་མི་ཚུགས་པའི་བྲེལ་
འཚུབ་ཀྱི་བསམ་ཚུལ་དེ་སྐྱེ་ངེས་རེད། །
ཁོས་ཕར་ལྟ་ཚུར་ལྟ་འགའ་བྱས་རྗེས་སེམས་བློང་བློང་བོར་གྱུར་ཏེ། མྱུར་མོར་ལུག་
གཉིས་ཀ་ཕྱིར་འཐེན་ཅི་ཐུབ་བྱེད་བཞིན། ཁ་ནས་ཡང་དང་ཡང་དུངས་ལུག་མི་
བཙོང་། ངས་འདི་ལྟར་བཙོང་མི་ཕོད”ཟེར། སྐབས་འདིའི་ཁོའི་བཟོ་ལྟ་ནི་ཧ་ཅང་ཁྱད་
མཚར་བོ་ཞིག་ཏུ་གྱུར་བ་སྟེ། གློ་བུར་དུ་གཉིད་ལས་སད་པའམ་ཡང་ན་དེ་མ་ཐག་ཏུ་མི་
གཞན་ཞིག་ཏུ་གྱུར་སོང་བ་ལྟར་སྣང་ལ། མི་འདི་དག་གིས་ཁོའི་ལག་ནས་ལུག་ཉོ་བ་མ་
267



གཡུ་དྲུག་དཀར་དཔེ་ཚོགས།
ཡིན་པར་དེ་ལས་ལྡོག་སྟེ་གཡོ་ཐབས་ལ་བརྟེན་ནས་འཕྲོག་རྩིས་བྱེད་ཀྱིན་ཡོད་པས། ཁོས་
དེ་འཕྲལ་ཚོར་རྟོགས་བྱུང་བ་ལོས་ཡིན་སྙམ་པའི་སྣང་བ་ཞིག་བྱིན་ཡོང་། །
ཁ་ཆེ་བ་དག་ངོ་མཚར་བར་གྱུར་སོང་། ཁོ་ཚོས་དོན་དག་ཅི་ཞིག་བྱུང་སོང་བ་མ་
ཤེས་པར་ཧ་ཅང་ཡིད་མི་ཆེས་པའི་ངང་ཁོའི་རྗེས་བསྙེགས་ཡོང་ནས་སྡོད་དང་། སྡོད་དང་།
ང་ཚོ་ཚོང་འགྲིག་ངེས་རེད་ཡ། ལུག་རེར་སྒོར་ལྔ་བརྒྱ་བྱིན་ན་བཙོང་རྒྱུ་ཨེ་ཡིན”ཟེར།
རྣམ་འགྱུར་ལ་བལྟས་ན་སྒོར་ལྔ་བརྒྱ་ནི་ཁོ་ཚོས་སྟེར་ཕོད་པའི་ཆེས་མཐོ་བའི་གྲངས་ཀ་
དེ་ཡིན་པ་འདྲ་ལ། གྲངས་ཀ་དེ་ཐོས་འཕྲལ་ཁོ་མྱུར་དུ་ཁ་ཕྱིར་འཁོར་ནས་ཡོང་ངེས་རེད་
སྙམ་གྱིན་པ་དང་ཡང་མཚུངས།
ཁོས་མུ་མཐུད་དུ“ངས་ལུག་བཙོང་རྒྱུ་མིན། ངས་ཕྱིར་ཁྲིད་དེ་འགྲོ་རྒྱུ་ཡིན”ཅེས་
ཟེར་བཞིན་ལུག་གཉིས་ཕར་ཙམ་བདས་པ་ན། ལུག་གཉིས་ཀས་ཀྱང་ཁོའི་བསམ་ཚུལ་
རྟོགས་ཀྱིན་པ་ལྟར་ཤར་རེར་ཚོང་རའམ་བཤས་རའི་སྒོ་ཕྱོགས་སུ་འབྲོ་བའམ་རྒྱུག་པར་
བྱེད།
ཁ་ཆེ་རེ་གཉིས་ད་དུང་ཁོའི་རྗེས་བཞིན་དུ་དེད་ཡོང་ནས“ ཚོངས་ཡ། ཨ་རོག
ཁྱོད་ཀྱིས་ངོ་མ་མི་འཚོང་ངམ། འོ་ན་ལུག་འདི་གཉིས་ཁྱོད་རང་ཉིད་ཀྱི་མིན་པ་ཨེ་རེད་
ཅེས་འདྲི་བར་བྱེད། །
ཁོས་ཁོ་ཚོའི་སྐད་ཆར་དོ་སྣང་མི་བྱེད་པར”ལུག་ངའི་ཡིན། འོན་ཀྱང་ངས་བཙོང་
མི་འདོད”ཅེས་བཤད་བཞིན། དངངས་འཚབ་དང་བཅས་ལུག་གཉིས་དེད་ནས་ཁོ་ཚོའི་
བསྐོར་བ་ལས་ཐར་ཐབས་བྱས། ཕར་བལྟས་ཚོད་དུ་ཁ་ཆེ་བ་དག་གིས་བཤའ་དགོས་པ་ནི་
ལུག་གཉིས་ཀ་མ་ཡིན་པར་ཁོ་རང་ཉིད་ཡིན་པ་ལྟར་བྲེལ་བྲེལ་འཚབ་འཚབ་ངང་ཕྱིར་རྒྱ་
སྲང་གི་ཕྱོགས་སུ་བསྙེགས་ནས་སོང་།
ཁ་ཆེ་བ་དག་གིས་ཀྱང་ཁོའི་རྒྱུན་ལྡན་མིན་པའི་བཟོ་ལྟ་དེ་མཐོང་འཕྲལ་ཧ་ཅང་ངོ་
268



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
མཚར་བ་
མཚར་བར་མ་ཟད། ཕལ་ཆེར་ལུག་འདི་གཉིས་ཁོས་བརྐུས་ཡོང་བ་འདྲ་སྙམ་པ་ལྟར་མུ་
མཐུད་དུ་རྗེས་བསྙེག་མཚམས་བཞག་བྱུང་། ཁོ་དེ་ལྟར་ཁ་ཆེ་བ་དག་དང་གྱེས་ཐབས་བྱས་
པ་ན་ལྟག་རྒྱབ་ནས་ཧ་ཅང་རྣར་གཟན་པའི་དགོད་སྒྲ་སྣ་ཚོགས་ཤིག་གྲག་འོང་ལ། མི་ཞིག་
གིས་ད་དུང་ཧ་ཅང་གསལ་བོའི་ངང་མི་འདི་ལ་རྩ་གཅིག་མི་ཚང་བར་འདུག”ཟེར་གྱིན་
པ་ཐོས་བྱུང་། །
ཁོས་ལུག་གཉིས་ཀ་དེད་དེ་ཕྱིར་རྒྱ་སྲང་དུ་ཐོན་འཕྲལ་ལུག་གཉིས་ཀ་གཞི་ནས་
སྤྱང་ཀིའི་ཁ་ལས་བསྐྱབས་པ་ལྟར་སེམས་ཁམས་ཅུང་བག་ལྷོད་པར་གྱུར་སོང་། ཁོས་ལུག་
གཉིས་ཀར་ལྟ་བཞིན་དུ། “ངས་ད་བར་དུ་ཁོ་ཚོ་འཚོ་སྐྱོང་བྱས་འོང་བ་ཡིན་པས་འདི་
ལྟ་བུའི་མནར་གཅོད་དྲག་པོས་འཆི་ལམ་དུ་རྫོངས་ག་ལ་ཕོད”སྙམ། སྐབས་འདིར་ལུག་
གཉིས་ཀས་ཀྱང་ཁོ་ཚོ་གཤིན་རྗེའི་སྒོ་རྩ་ནས་ཕྱིར་ཐར་སོང་བ་ཤེས་ཀྱིན་པ་ལྟར་མགོ་བོ་
ཀྲོག་ཀྲོག་པོར་གྱུར་ཅིང་འབའ་སྐད་བཏོན་བྱུང་ལ། དེ་ནི་རང་ཉིད་ཀྱི་ལུག་ཁྱུ་འཚོལ་
བའམ་ཡང་ན་ཁོ་ལ་གསལ་འདེབས་བྱས་ཏེ། ཁོ་གཉིས་མྱུར་དུ་ཁྲིད་དེ་ཕྱིར་ལུག་ཁྱུར་
མངགས་རོགས་ཟེར་གྱིན་པ་དང་མཚུངས། དེ་མཐོང་ནས་ཁོའི་གདོང་ལ་རྒྱལ་ཁའི་འཛུམ་
ཞིག་ལངས་པར་གྱུར་ན་ཡང་། དེ་མ་ཐག་ཏུ་སླར་ཡང་ཁྱིམ་ནང་དུ་ཟ་མ་ཚར་ཡོད་པས་ཨ་
ཕས་བཟའ་ཕྱེ་ཉོས་ལ་ཤོག་ཅེས་མངགས་བཅོལ་བྱས་པ་ཡིད་དུ་དྲན་ནས། རེ་ཞིག་ཅི་བྱ་
གཏོལ་མེད་དུ་གྱུར། །
ད་ལྟ་ཁོས་ལག་ཏུ་སྒོར་རྡོག་འགའ་ལས་མེད་པས་བཟའ་ཕྱེ་ནི་ཇི་ལྟར་ཉོའམ། ཁོས་
ལུག་ཀྱང་མ་བཙོང་ལ་བཟའ་ཕྱེ་ཡང་མ་ཉོས་པར་འདི་ལྟར་ལག་པ་སྟོང་བར་ཕྱིར་ལོག་
ཚེ། ཨ་པས་ཀྱང་ཁོ་ནི་ནུས་པ་ཅི་ཡང་མེད་པའི་གླེན་པ་གཏི་ཐུག་རང་རེད་སྙམ་ནས་
ཡིད་ཆད་པར་འགྱུར་ངེས་རེད། དེ་ལས་ཀྱང་ཚབས་ཆེ་བ་ནི་ཁྱིམ་ནང་དུ་བཟའ་ཕྱེ་མེད་
པར་བཟའ་མི་གང་བོས་ཉི་མ་ཇི་ལྟར་སྐྱེལ་ལམ། ཉི་མ་གཅིག་ལ་ཡང་མེད་ན་མི་ཆོག་པར་
269



གཡུ་དྲུག་དཀར་དཔེ་ཚོགས།
འདུག ཁྱིམ་ཚང་ཞིག་ལ་མཚོན་ན་ཁྱིམ་ནང་གི་བཀལ་འཁེལ་ཐགས་འཐག་དང་ནང་
ལས་ཐམས་ཅད་བུད་མེད་ཚོའི་ལས་ཀ་ཡིན་ཅིང་། ཕྱུགས་འཚོ་བ་དང་ཁ་རྒྱབ་ཀྱི་གནད་
དོན་ཐག་གཅོད་བྱེད་པའི་ཕྱི་ཡི་བྱ་བ་ཐམས་ཅད་ནི་སྐྱེས་པ་ཚོའི་ལས་ཀ་ཡིན་པས། གལ་
ཏེ་ཁྱིམ་ནང་གི་ཁ་རྒྱབ་ཀྱི་དོན་དག་ཀྱང་བསྒྲུབས་མ་ཐུབ་ཚེ་སྐྱེས་པ་ཕོ་ལུས་ཤིག་བླངས་
པར་དོན་གྱིས་སྟོང་བ་མ་རེད་དམ། ཁོས་དེ་ལྟར་སྙམ་བཞིན་དུ་སེམས་ལ་འཚབ་སྣང་
ཞིག་སྐྱེས་ཤིང་། རང་དབང་མེད་པར་ཕར་ལྟ་ཚུར་ལྟ་བྱེད་དགོས་བྱུང་། རྒྱ་སྲང་གི་མི་
དག་གིས་ཁོ་ལ་དོ་སྣང་ཅི་ཡང་བྱེད་ཀྱིན་མི་འདུག ལན་རེར་མི་རེ་གཉིས་ཀྱིས་ལུག་
གཉིས་ལ་ཡིད་སྨོན་པའི་ངང་ཞིབ་ལྟ་རེ་བྱེད་པའི་ཞོར་དུ་ཁོའི་ཕྱོགས་སུ་ལྟ་ཙམ་རེ་བྱེད་
མོད། ཁོས་འཚོང་འདོད་བྱེད་ཀྱིན་མེད་པ་རྟོགས་འཕྲལ་དེ་མ་ཐག་ཏུ་རང་རང་གང་དུ་
འགྲོ་བའི་སར་བུད་འགྲོ། ལུག་གཉིས་ཀས་ནི་ཕྱིར་ལུག་ཁྱུའི་གྲལ་དུ་འགྲོ་བར་བྲེལ་བ་
ལྟར་ཁོའི་ཕྱོགས་སུ་ལྟ་བཞིན་དུ་འབའ་སྒྲ་ཡང་ཡང་སྒྲོག་པར་བྱེད་ན་ཡང་། ཁོ་ནི་དེ་
ལས་ལྡོག་སྟེ་ཕྱིར་ཡུལ་དུ་འགྲོ་མི་ཕོད་པར་ཅི་བྱ་གཏོལ་བྲལ་དུ་ལུས་ཤིང་ཧ་ཅང་ཡི་མུག་
པར་གྱུར། ཁོ་འུ་ཐུག་བཞིན་དུ་སེམས་ལ་ལག་ཏུ་སྒོར་མོ་མེད་ཚེ་མི་ནི་དངོས་གནས་ཅི་
འདྲའི་ནུས་ཟད་ཅིག་རེད་ཨང་། ཡིན་ནའང་སྒོར་མོ་ནི་ནམ་ཡང་མི་ཡིས་བཙལ་དགོས་
པ་མིན་ནམ་སྙམ། །
སྐབས་དེར་ཁོའི་སེམས་ལ་གཞི་ནས་ཐབས་ཤེས་ཤིག་དྲན་བྱུང་། དེ་ནི་རྒྱ་སྲང་ཉུལ་
ཏེ་སྡེ་བ་གཅིག་ཡིན་པའི་མི་ཞིག་ལ་སྒོར་མོ་བསྐྱིས་རྗེས་ཡུལ་དུ་བཟའ་ཕྱེ་ཉོ་དགོས་སྙམ།
ཁོས་ཇི་ལྟར་འདང་བརྒྱབ་ཀྱང་དེ་ལས་ལྷག་པའི་ཐབས་ཤེས་ལེགས་པོ་ཞིག་མི་འདུག དེ་
ལྟར་བྱས་ན་གཅིག་ནས་ལུག་ཀྱང་བཙོང་དགོས་མ་བྱུང་བ་རེད་ལ། གཉིས་ནས་བཟའ་
ཕྱེ་ཡང་ཉོ་ཐུབ་པར་གྱུར་བ་མ་རེད་དམ། ཁོས་དེའི་མུར་ལུག་གཉིས་ཀ་འགྲམ་རོལ་གྱི་
གློག་སྡོང་ཞིག་ལ་བཏགས་ཤིང་། དེ་གར་རྒྱབ་བསྙེས་འདུག་སྟེགས་ཤིག་གི་སྟེང་དུ་ཙོག་
270



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
སྟེ་ཉི་མར་ལྡེ་བཞིན་སྡོད་པའི་རྡོ་སོལ་འཚོང་བའི་རྒད་པོ་ལོ་ལོན་དེའི་གན་དུ་ཕྱིན་ནས།
ངས་ཁྱོད་ལ་སྒོར་ལྔ་བྱིན་ཆོག ཁྱོད་ལ་ལུག་འདི་གཉིས་ཅུང་ཙམ་དུ་བཅོལ་ན་ཨེ་ཆོག་
ཅེས་དྲིས།
རྡོ་སོལ་འཚོང་བའི་རྒད་པོས་ཧ་ཅང་ཐེ་ཚོམ་དང་བཅས་ལུག་གཉིས་ལ་ལྟ་ཙམ་བྱས་
རྗེས། སླར་ཡང་ཁོ་ལ་ཅེར་ཏེ་”ལུག་གཉིས་ཤོར་སོང་ན་ངས་ཟིན་ནམ”ཟེར།
ཁོས་གདེང་ཚོད་ཡོད་པའི་ངང“ལུག་གཉིས་འཆོར་མི་སྲིད”ཅེས་ལན་བཏབ།
ཁོ་ཡང་རྒྱ་སྲང་གི་མི་ཚོགས་ཀྱི་འཚང་གའི་ཀློང་དུ་འགྲོ་བཞིན་འདུག མི་ཚོགས་
ནི་ཧ་ཅང་མང་སྟེ། གང་བྱུང་དུ་འཆམ་གཡེང་དུ་ཡོང་བའི་མཁར་གྲོང་དུ་རྒྱུན་སྡོད་བྱེད་
པའི་མི་དག་དང་། ཉེ་སར་ཡོད་པའི་སྡེ་བ་དག་ནས་ཉོ་ཚོང་བྱེད་དུ་ཡོང་བའི་རོང་འབྲོག་
པ། ས་ཕྱོགས་གཞན་ནས་གྱོན་གོས་སམ་ཅ་ལག་གི་དངོས་པོ་འཚོང་དུ་ཡོང་བའི་ཚོང་
བ་དག་དང་། ཉེ་རོལ་ནས་ཡོང་བའི་སྔོ་ཚོད་དང་ཟས་རིགས་རྩག་རྩིག་འཚོང་བའི་ཞོར་
ལས་པ་སོགས་ཡིན་པར་འདུག ཁོས་དེ་དག་གི་ཁྲོད་ནས་རང་ཉིད་དང་སྡེ་བ་གཅིག་ཡིན་
པའི་མི་ཞིག་ཨེ་མཐོང་ལ་རེ་བ་བྱས། ཁོའི་ཚོར་བ་ཞིག་ལ་ལག་ཏུ་སྒོར་མོ་ཡོད་དུས་ཀྱི་
རྒྱ་སྲང་དང་ལག་ཏུ་སྒོར་མོ་མེད་དུས་ཀྱི་རྒྱ་སྲང་གཉིས་ནི་གཏན་ནས་མི་འདྲ་བར་འདུག
སྒོར་མོ་མེད་པའི་དུས་སུ་རྒྱ་སྲང་འདི་ཡོངས་རྫོགས་ཀྱང་རང་ཉིད་ལ་འབྲེལ་བ་ཅི་ཡང་
མེད་པའི་མཁར་གོག་ཅིག་ལས་ཅི་ཡང་མ་ཡིན་པ་དང༌། རྒྱ་སྲང་གི་ཚོང་རྫས་དག་ནི་ཅི་
འདྲའི་སྣ་འཛོམས་ཤིང་མིག་ལ་མཛེས་ཀྱང་བལྟ་འདོད་ཀྱི་སྤྲོ་བ་མེད་ལ། ད་དུང་གཡས་
གཡོན་དུ་འགྲོ་འོང་གི་འདུ་འགོད་བྱེད་པའི་མི་དག་གམ་རང་རང་གི་ལས་ལ་བྲེལ་བའི་
ཚོང་ཁང་གི་སྦྱིན་བདག་དག་གིས་ཀྱང་། ཁོ་ནི་མི་ལྷག་མ་ཞིག་ཏུ་སྙམ་པ་ལྟར་མིག་གིས་
ལྟ་གྱིན་མེད་པ་ལྟར་སྣང་། ཁོ་དང་འདྲ་བར་ཉེ་ས་ནས་ཡོང་བའི་རོང་འབྲོག་པ་རྣམས་ནི་
བལྟས་ཚོད་དུ་དལ་ལྷོད་ངང་འགྲོ་གྱིན་ཡོད་ན་ཡང་། ཧ་ཅང་གྲིམ་པའི་མིག་ཟུང་དག་ནི་
271



གཡུ་དྲུག་དཀར་དཔེ་ཚོགས།
སྐད་ཅིག་ལ་ཁོམ་པ་མེད་པར་ཕར་ལྟ་ཚུར་ལྟ་བྱེད་བཞིན་རང་རང་དམིགས་བྱ་གང་ཡིན་
པ་དེ་འཚོལ་བར་བྲེལ་གྱིན་འདུག ཡིན་ན་ཡང་ཁོ་ལ་མཚོན་ན་གཡས་གཡོན་གྱི་ཚོང་
རྫས་དག་ནི་རང་ཉིད་དང་འབྲེལ་བ་ཅི་ཡང་མེད་པར་མཁོ་མེད་ཀྱི་ལྷག་མ་ཤ་སྟག་ཏུ་གྱུར་
ཡོད་པས། ཁོ་མི་ཚོགས་ཀྱི་གསེང་དུ་འགྲོ་བཞིན་དུ་སྔ་གཞུག་ཀུན་ཏུ་མགོ་བོ་ཌ་རུ་བཞིན་
འཁོར་ཏེ་མཐའ་འཁོར་གྱི་མི་རེ་རེའི་ངོ་གདོང་ལ་མིག་ཉུལ་བྱས་ནས་འགྲོ་བ་ནི། ཕལ་
ཆེར་ཉེན་རྟོག་པ་ཞིག་གིས་བྲོས་ཤོར་དུ་གྱུར་བའི་ཉེས་ཅན་ཞིག་འཚོལ་བར་བྱེད་པ་དང་
ཡོངས་སུ་མཚུངས། ཁོ་སྒེར་ཚོང་ཁྲོམ་རའི་མདུན་སྒོའི་གཡས་ཕྱོགས་ཀྱི་རྡོའི་སེང་གེ་
དེའི་འགྲམ་དུ་ཐོན་འཕྲལ་གློ་བུར་དུ་གོམ་པ་ལེན་མཚམས་བཞག་བྱུང་། ཁོས་མགོ་བོ་
དཀྱོགས་ནས་སྒེར་ཚོང་ཁྲོམ་རའི་ནང་རོལ་གྱི་མིའི་འདུ་འགོད་ལ་བལྟས། མཐའ་འཁོར་
གྱི་འབྲོག་པ་དག་གིས་ཉོ་ཚོང་བྱེད་ཡུལ་གཙོ་བོ་ནི་སྒེར་ཚོང་ཁྲོམ་རའི་ནང་ཡིན་པས།
ཁོས་ཀྱང་དེ་གར་ངོ་ཤེས་ཤིག་ལ་འཕྲད་ཀྱང་སྲིད་ངེས་རེད་སྙམ་མུར་རང་དབང་མེད་པར་
གོམ་ཁ་ཡང་དེ་ཕྱོགས་སུ་བསྒྱུར།
ཁོ་སྒེར་ཚོང་ཁྲོམ་རའི་ནང་དུ་ཕྱིན་ཏེ་བསྐོར་བ་ལན་འགའ་བྱས་ཀྱང་སྡེ་བ་གཅིག་
ཡིན་པའི་མི་ཞིག་པར་ཞོག ཐ་ན་ངོ་ཤེས་རྒྱུས་ཡོད་ཅིག་དང་ཡང་ངོ་འཕྲད་མ་བྱུང་། དེ་
སྔ་ཁོ་སློབ་གྲྭའི་ནང་དུ་ཡོད་དུས་སུ། ལན་རེར་རྒྱ་སྲང་དུ་ཡོང་ཙམ་བྱས་ན་ཡང་སྡེ་བའི་
མི་དག་དང་གང་བྱུང་ངང་འཕྲད་ཀྱིན་ཡོད་མོད། དེ་རིང་གཅིག་ཀྱང་མཐོང་རྒྱུ་མེད་པ་
ཅི་ཡིན་ནམ། མཁོ་བའི་དུས་སུ་མེ་གཅིག་ཀྱང་མི་འདུག་པས་ཁོ་ཧ་ཅང་ཡི་མུག་པར་
གྱུར་སོང་། ཁོའི་སེམས་ལ་ད་ནི་ལུག་གཉིས་ཀ་བཙོང་བ་ལས་ཐབས་མི་འདུག་སྙམ་པ་
ན། ཁོའི་སེམས་ཀྱིས་དེ་འཕྲལ་ངོ་རྒོལ་བྱས་བྱུང”དེ་འདྲ་བྱེད་ག་ལ་རུང་། ལུག་ཡིན་ཡང་
སེམས་ཡོད་པས། གསོན་པོར་རང་ཉིད་འཆི་དགོས་ཚུལ་སྔོན་ལ་ལྟ་རུ་འཇུག་པ་ནི་ཧ་ཅང་
གདུབ་རྩུབ་ཆེ་དྲགས་པ་རེད། ངས་དེ་ལྟར་བྱེད་མི་ཡོད”ཟེར། ཁོས་སླར་ཡང་ངོ་ཤེས་ཤིག་
272



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཨེ་མཐོང་ལ་རེ་བ་བྱེད་བཞིན་གོམ་པ་མྱུར་འགྲོས་བྱས། གློ་བུར་དུ་མི་ཞིག་དཀར་ཡུག་
གེར་ཁོའི་མདུན་དུ་བརྒྱུགས་ཐོན་ཏེ་མདུན་བཀག་བྱུང་བས་ཁོ་ཧད་སེར་བཏང་སོང་།
“ཨ་ཙི། ཁྱོད་ཡིན་ནམ། ཁྱོད་ཀྱིས་ང་ངོས་ཟིན་གྱིན་ཨེ་འདུག་
ཁོས་མིག་རིག་རིག་གིས་ཅི་ཞིག་འཚོལ་བ་ལྟར་ཚུར་ཡོང་གིན་པའི་སྐབས་སུ། གློ་
བུར་དུ་བུ་མོ་ཞིག་མདུན་དུ་ལྡིང་ཡོང་སྟེ་སྤྲོ་སྣང་ཆེན་པོས་དེ་ལྟར་དྲིས་བྱུང་།
ཁོས་ནི་ཡོང་ཞོར་དུ་མི་ཚང་མའི་ངོ་གདོང་ལ་ལྟ་ཞིབ་བྱེད་ཀྱིན་ཡོད་ན་ཡང་མོར་དོ་
སྣང་བྱེད་ག་ལ་སྲིད། མོའི་སྣང་བརྙན་ནི་ཁོས་ཨེ་མཐོང་བར་རེ་ཞིང་སེམས་ཀྱིས་འཚོལ་
གྱིན་པའི་མི་དག་གི་སྣང་བརྙན་དག་ལས་ཡོངས་སུ་བརྒལ་ཡོད་དེ། ལུས་ལ་སྨན་པའི་ལྭ་
བ་ལྟ་བུའི་ཤམ་རིང་དཀར་བོ་ཐར་རྐྱང་ཞིག་གོན་འདུག་ཅིང་། མགོ་སྐྲ་སིལ་བུར་འཁྱིལ་
བར་བྱས་ཏེ་ལྟག་རྒྱབ་ཏུ་འཕྱང་འདུག་པས། ཁོ་ཚོའི་སྡེ་བའི་ནང་དུ་མོ་ལྟ་བུའི་མི་ཞིག་ག་
ལ་ཡོད། འོན་ཀྱང་མོ་གློ་བུར་དུ་མདུན་དུ་ལྡིང་ཡོང་སྟེ་དེ་ལྟར་དྲིས་པས་ཁོ་རེ་ཞིག་རྟབ་
རྟབ་པོར་གྱུར་སོང་། དོགས་ཟོན་དང་བཅས་མིག་མདུན་དུ་ལངས་ཡོད་པའི་མོའི་གདོང་
ལ་ཅེར་ནས་སྡོད་དགོས་བྱུང༌། །
བུ་མོ་དེ་སྔར་བཞིན་དགོད་ཀྱིན་དུ་ཁྱོད་ཀྱིས་ང་ངོ་མི་ཤེས་སམ། ང་ཚེ་རིང་སྒྲོལ་མ་
ཡིན། ད་ནི་སློབ་གྲོགས་ཀྱང་བརྗེད་སོང་ངམ”ཞེས་དྲིས་བྱུང་།
མོས་རང་མིང་གསལ་བོར་བཤད་བྱུང་བ་དེས། ཁོའི་ཀླད་པའི་ནང་དུ་ཡང་རང་
དབང་མེད་པར་ལོ་གསུམ་སྔོན་གྱི་སློབ་གྲོགས་ཚེ་རིང་སྒྲོལ་མའི་གཟུགས་བརྙན་དེ་
གསལ་ལ་མི་གསལ་བའི་ངང་ཆུ་ནང་གི་ཟླ་གཟུགས་བཞིན་དུ་འཆར་ཙམ་བྱས་བྱུང་།
དངོས་གནས་མོ་ཡིན་འདུག ཁོས་ཀྱང་མོ་ངོ་ཅི་ལ་མི་ཤེས་ཏེ། ཁོ་གཉིས་ནི་མཐོ་འབྲིང་
ལ་བུད་མ་ཐག་པའི་དུས་ཀྱི་འཛིན་གྲྭ་གཅིག་གི་སློབ་གྲོགས་ཡིན་པར་མ་ཟད། ཐ་ན་དེ་
དུས་ཁོ་སློབ་གྲྭ་ནས་ཕྱིར་ཡུལ་དུ་འབྲོ་དོན་ཡང་མོ་དང་འབྲེལ་བ་ཡོད་པ་མིན་ནམ། ཨ་
273



གཡུ་དྲུག་དཀར་དཔེ་ཚོགས།
ཙི། མོས་འདི་གར་ཅི་བྱེད་ཀྱིན་ཡོད་པ་ཡིན་ནམ། མོ་ནམ་ཞིག་ལ་སྨན་པ་ཞིག་བྱས་པ་
ཡིན་ནམ། ཁོ་ནི་རེ་ཞིག་རི་མོའི་གཟུགས་བཞིན་དུ་གྱུར་ཏེ་མོའི་གདོང་ལ་ཅེར་ནས་སྡོད་
དགོས་བྱུང་། །
“ཅི་རེད། ངོ་མི་ཤེས་སམ།” ཚེ་རིང་སྒྲོལ་མས་སླར་ཡང་ཁོ་ལ་དྲན་སྐུལ་ཞིག་བྱས་
ནས་བགད་བྱུང་ལ། དགོད་སྒྲ་དེ་ནི་ཁོ་ཐེ་ཚོམ་གྱི་དྲ་བ་ལས་སློང་བར་སྐུལ་བའི་ཅོང་
སྒྲ་ཞིག་དང་འདྲ་བར་ཧ་ཅང་གསལ་བས། མཐའ་འཁོར་དུ་ཡོད་པའི་མི་ཀུན་གྱིས་ཀྱང་
གསལ་བོར་ཐོས་ཡོད་ངེས་རེད། །
“ཁྱོད…ཁྱོད་ཡིན་ནམ། ངོ་ལོས་ཤེས…" ཁོས་དེ་ལྟར་བཤད་རྗེས་གཞི་ནས་
རང་ཉིད་ཀྱི་ད་ལྟའི་ལུས་ཀྱི་ཆ་བྱད་ལ་ལྟ་ཙམ་བྱེད་བཞིན་དུ། ཅུང་ངོ་གནོང་བར་གྱུར་ཏེ་
མོའི་གདོང་ལ་ཐད་ཀར་ལྟ་མི་ཕོད་པ་ལྟར་གྱུར་སོང་། ཁོས་སྔར་བཞིན་གཡས་གཡོན་གྱི་
མི་ཚོགས་ཁྲོད་དུ་ལྟ་ཙམ་བྱེད་བཞིན”ཁྱོད་བདེ་མོ་ཡིན་ནམ”ཞེས་འཚམས་འདྲི་མིན་པ་
ལྟ་བུའི་འཚམས་འདྲི་ཞིག་བྱས། །
"བདེ་མོ་ཡིན། ང་ཚོ་ཡུན་རིང་ལ་ངོ་འཕྲད་མ་བྱུང་།” ཚེ་རིང་སྒྲོལ་མ་ནི་དེ་ལས་
ལྡོག་སྟེ་ཧ་ཅང་སྤྲོ་སྣང་ཆེན་པོའི་ངང་ཐེ་ཚོམ་ཅི་ཡང་མེད་པར་ཁོའི་ཕུ་ཐུང་ནས་བཟུང་
སྟེ”འགྲོ། ང་འདི་གར་ཡོད་པས་ང་ཚོ་ཁང་བའི་ནང་ལ་སོང་སྟེ་ཁ་བརྡ་བྱེད”ཟེར།
ཁོ་ཅུང་རྟབ་རྟབ་པོར་གྱུར་སོང་། ཁོས་ནི་ད་ལྟ་སྡེ་བའི་ནང་གི་མི་ཞིག་ལ་ཨེ་འཕྲད་
ལ་བྲེལ་བཞིན་ཡོད་པས་མོ་དང་ཁ་བརྡ་བྱས་ནས་འདུག་ཁོམ་ག་ལ་ཡོད། སྐབས་དེར་ཁོས་
ཕྱི་ནུར་སྒོས་ཁོ་ལ་ད་དུང་བྱ་བ་ཡོད་ཚུལ་བཤད་འདོད་མོད། མོས་དེ་ལྟར་བཤད་པའི་གོ་
སྐབས་ཀྱང་མ་བྱིན་པར“ཅི་རེད་། ཁྱོད་ཀྱིས་དེ་འདྲ་འཛེམ་ནས་ཅི་བྱེད། ང་ལ་ཡང་ལས་
རྒྱུ་མི་འདུག་པས་སུན་སྣང་སྐྱེས་བཞིན་ཡོད”ཟེར། མོའི་སྐད་ཆའི་ནང་དོན་ལ་བལྟས་ན།
མོར་ཅུང་ཙམ་ལ་སྡོད་རོགས་བྱེད་དགོས་པའི་རེ་བ་ཞིག་ཀྱང་འདུག་པས་རྗེས་བཞིན་དུ་
94
274



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
་
མི་འགྲོ་ཐབས་མེད་བྱུང་། །
ཚེ་རིང་སྒྲོལ་མས་སྒེར་ཚོང་ཁྲོམ་རའི་རྒྱབ་ཕྱོགས་ཀྱི་ཉིན་ཁར་སྐྲ་བཞར་ཁང་ཞིག་
ཉར་འདུག་ཅིང་སྒོ་བྱང་དུ་སྒྲོལ་མའི་སྐྲ་བཞར་ཁང”ཟེར། ཉེ་བའི་ལོ་འགའི་ནང་དུ་སྒྲོལ་
མའི་མིང་དེ་སྒོ་བྱང་དུ་བྱས་པའི་ལས་རིགས་ཆར་རྗེས་ཀྱི་ཤ་མོ་འབུས་པ་ལྟར་འབྱུང་གིན་
ཡོད་དེ། “སྒྲོལ་མའི་མགྲོན་ཁང”དང་། “སྒྲོལ་མའི་གསོལ་ཁང་།” “སྒྲོལ་མའི་ཚོང་ཁང་།
“སྒྲོལ་མའི་ཚན་སྡེབ།" "སྒྲོལ་མའི་སྐྱེད་ཚལ”སོགས་ཧ་ཅང་མང་བོ་ཐོས་རྒྱུ་འདུག་པ་
མ་ཡིན་ནམ། དེ་བས”སྒྲོལ་མའི་སྐྲ་བཞར་ཁང”ཡང་དེའི་ཁྲོད་ཀྱི་གྲུབ་ཆ་ཞིག་གྱུར་ཟིན་
འདུག་པ་སྟེ། ཁང་བ་གཅིག་ཅན་ཞིག་གི་ནང་དུ་ཡར་ཕུག་ཏུ་མི་རྐྱང་ཉལ་སའི་མལ་ཁྲི་
ཞིག་ཡོད་པའི་གཤམ་དུ་སེང་རས་ཀྱི་ཡོལ་བ་དཀར་བོ་ཞིག་འཐེན་འདུག་པ་དང་། མལ་
ཁྲིའི་མར་གཤམ་གྱི་ནང་སྒོ་དང་ཉེ་སར་རྒྱབ་སྙེས་འདུག་སྟེགས་དགྱེ་སྒུར་བྱེད་ཆོག་པ་
ཞིག་བཞག་འདུག་ཅིང་། དེའི་ཁ་གཏད་ཀྱི་རྩིག་རྡེབ་ངོས་སུ་གྲུ་བཞི་ནར་མོའི་དབྱིབས་
ཀྱི་ངོ་ལྟ་ཆེན་པོ་ཞིག་གཏན་ཆགས་སུ་བཀལ་ཡོད། ངོ་ལྟའི་གཤམ་དུ་སྡིངས་ཀའི་སྟེང་དུ་
སྐྲ་བཞར་དང་སོ་མངས་འཇོག་ས་དང་། འགབ་ཏུ་ད་དུང་སྐྲ་སྣུམ་དང་བྱུག་རྫས་སོགས་
ཉེར་མཁོའི་དངོས་རྫས་དག་བཤམས་འདུག རྒྱབ་ཕྱོགས་སུ་འདུག་སྟེགས་རིང་བོ་ཡོད་
པའི་སྟེང་དུ་ཅུང་རྙིང་བར་གྱུར་བའི་དུས་དེབ་འགའ་གྲལ་དག་ངང་བཞག་ཡོད་ཅིང་།
དེའི་གྱེན་ཐད་ཀྱི་རྩིག་ལྡེབས་ངོས་སུ་སྐྲ་འཇོག་སྟངས་སྣ་ཚོགས་མཚོན་པའི་གཞོན་ནུ་
ཕོ་མོའི་པར་རིས་སྣ་ཚོགས་སྦྱར་འདུག་པ་བཅས་ཀྱིས་བལྟས་ཚོད་ཀྱིས་ཁང་བའི་ནང་
ཡོངས་རྫོགས་ཧ་ཅང་གྲལ་དག་པོར་འདུག ད་སྔོན་ཁོ་ཁྲོམ་རའི་ནང་དུ་དམིགས་ཡུལ་
མེད་པར་འགྲོ་དུས་ཚེ་རིང་སྒྲོལ་མ་ཡང་སྐྲ་བཞར་ཁང་གི་སྒོ་ཁར་ལངས་ནས། སྐྲ་བཞར་
དུ་ཡོང་བའི་མགྲོན་པོ་ཞིག་ཨེ་ཡོང་ལ་རེ་སྒུག་བྱེད་ཀྱིན་ཡོད། ད་ནངས་སྔ་སེ་ནས་བཟུང་
ད་བར་དུ་མི་གཅིག་ཀྱང་ཐོན་མ་བྱུང་བས། ད་ནི་མོའི་མིག་ཟུང་དུ་ཅུང་སུན་སྣང་དང་རེ་
275



གཡུ་དྲུག་དཀར་དཔེ་ཚོགས།
ཆད་ཀྱི་མདངས་ཤིག་ཤར་ཏེ། ཉམས་ལྷོད་ལྷོད་ངང་འགྲམ་གྱི་ཚོང་ཁང་དག་གི་སྒོ་ཁར་
བཤམས་པའི་དངོས་རྫས་དག་མི་རྣམས་ཀྱིས་ཉོ་ཚོང་བྱེད་པར་བལྟས་ནས་སྡོད་དགོས་
བྱུང་། ཕར་བལྟས་ན་མོས་མིག་རྡེབ་ཙམ་ཡང་མི་བྱེད་པར་མགྲོན་པོ་དག་གིས་ཉོ་ཚོང་
བྱེད་པར་ལྟ་བཞིན་ཡོད་པ་ལྟར་སྣང་ཡང་། དོན་ངོ་མར་མོས་དེ་དག་ལ་དོ་སྣང་ཅི་ཡང་
བྱེད་ཀྱིན་མེད་པར་སེམས་གཏིང་དུ་ཡིབ་པའི་དོན་ཅི་ཞིག་ལ་བསམ་བློ་གཏོང་བཞིན་
ཡོད། ཏག་ཏག་སྐབས་འདིར་མོས་མིག་གི་ལྟ་ཕྱོགས་ཤིག་གིས་ཁོ་མཐོང་བྱུང་བ་རེད།
སྤྱིར་ན་མོས་འདི་གའི་འགྲོ་འོང་བྱེད་པའི་མི་རེ་རེར་དེ་འདྲ་ཞིབ་ལྟ་བྱེད་མི་སྲིད་མོད་དེ་
ནི་སྟེས་དབང་ཞིག་རེད། མོས་གང་བྱུང་དུ་མིག་ཉུལ་ཞིག་བྱེད་པའི་སྐད་ཅིག་མ་དེར། ཕ་
རོལ་ན་སློག་པ་གྱོན་པའི་གསར་བུ་ཞིག་ཚུར་འོང་གིན་པ་དེ་ཕལ་ཆེར་མཐོང་མྱོང་རྒྱུས་
ཡོད་ཅིག་ཡིན་པའི་ཚོར་བ་འདུག་པས། ཅུང་མཚར་སྣང་དང་བཅས་སླར་ཡང་ཞིབ་ལྟ་
ཞིག་བྱས་ཏེ་ཁོ་ཡིན་པ་ངོས་ཟིན་པར་གྱུར།
ཁོ་གཉིས་སྐྲ་བཞར་ཁང་གི་ནང་དུ་ཡོང་འཕྲལ། མོས་རྒྱབ་ཕྱོགས་ཀྱི་འདུག་སྟེགས་
རིང་བོ་དེའི་སྟེང་དུ་ཁོ་སྡོད་དུ་བཅུག་ཅིང་། ལག་པ་ཕུར་ཙམ་བྱས་ཏེ''དགོངས་པ་མ་
ཚོམ། ང་ལ་ཆུ་ཁོལ་ཡང་མེད། ཁང་བ་ཧ་ཅང་དོག་འདུག་པས་ཅ་ལག་ཀྱང་འཇོག་བློ་མི་
འདུག”ཟེར། །
ཁོས་དེ་འཕྲལ་དུ་ཅུང་འཚབ་པའི་སྒོ་ནས་“མི….མི་དགོས། ང་ཁ་མི་སྐོམ”ཞེས་
བཤད་རྗེས་ཁང་བའི་ནང་དུ་བསྐོར་ལྟ་ཞིག་བྱས། ཁོའི་སེམས་ལ་ཁང་བ་ནི་དངོས་གནས་
ཅུང་དོག་འདུག་མོད་འོན་ཀྱང་སྐྲ་བཞར་ཁང་ཞིག་ལ་ཁང་བ་དེ་འདྲ་ཆེ་ནས་ཀྱང་ཅི་བྱེད་
དམ་སྙམ།
ཚེ་རིང་སྒྲོལ་མ་ཡང་ཚུར་ཡོང་སྟེ་ཁོའི་འགྲམ་དུ་སྡོད་ཞོར་དུ་དགོད་ཙམ་བྱས་ནས།
སློབ་ཆེན་དུ་རྒྱུགས་མ་འཕྲོད་པ།ས་སྐྲ་བཞར་ཁང་འདི་གཉེར་བ་ཡིན། ད་ལྟ་ང་ཚོ་བོད་
276



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
བྲི
བ
ཀྱི་གཞོན་ནུ་ཕོ་མོའི་ཁྲོད་དུ་ཆེད་ལས་ཆུང་བ་འདིའི་རིགས་གཉེར་མཁན་མི་འདུག་པ་ནི་
སྟོང་ཆ་ཆེན་པོ་ཞིག་རེད”ཟེར།
ཁོས་ནི་ད་ལྟ་སློབ་གྲྭ་དང་འབྲེལ་བ་ཡོད་པའི་སྐད་ཆ་ཅི་ཡང་བཤད་མི་འདོད་པས་
དགོད་ཙམ་བྱས་ཏེ་ཅི་ཡང་མ་བཤད། འོན་ཀྱང་ཁོའི་སེམས་ལ་དྲན་པ་ནི་གང་ལྟར་ཡང་
ཁྱོད་ཀྱིས་སྐྲ་བཞར་མཁན་ཞིག་བྱེད་དགོས་མི་འདུག་ཨང་ཞེས་པ་དེ་རེད། ཡིན་ན་ཡང་
ཁོས་སེམས་ཀྱི་སྐད་ཆ་དེ་ཉིད་ཇི་བཞིན་དུ་ངག་ནས་བཤད་མ་བྱུང་། ངོ་མ་བཤད་ན་ཁོའི་
སེམས་ན་ཡོད་པའི་བག་ཆགས་ཀྱང་སྔར་བཞིན་དུ་མགར་བྱེད་པ་དང་ལྷམ་བཟོ་བ། སྐྲ་
བཞར་བ་བཅས་ནི་ཆེས་ཐབས་སྡུག་གི་ལས་ཀ་ཞིག་ཡིན་པས། མོ་ལྟ་བུའི་མི་ཀུན་གྱིས་
ཡིད་སྨོན་བྱེད་ཀྱིན་པའི་བུ་མོ་ཞིག་གིས་གཉེར་མི་འོས་པ་དེ་རེད། དེ་སྔ་ཁོ་སློབ་གྲྭ་ན་
ཡོད་དུས་སུ་མོ་ནི་ཧ་ཅང་ཞི་འཇམ་གཞུང་དྲང་ཞིག་ཡིན་མོད། ཡིན་ནའང་དེ་དུས་ཀྱི་མོ་
ད་ལྟ་འདི་འདྲ་ཞིག་ཏུ་གྱུར་དོན་ཅི་ཡིན་པ་ནི་ཁོ་ལ་མཚོན་ན་ཧ་ཅང་གསང་བ་ལྐོག་གྱུར་
གྱི་དོན་ཞིག་རེད།
རེད་ཡ། ང་ཚོ་ཡུན་རིང་ཞིག་ལ་ངོ་འཕྲད་མ་བྱུང་། དེ་རིང་ཁྱོད་གང་བྱུང་དུ་ཡོང་
བ་ཡིན་ནམ།”“ཚེ་རིང་སྒྲོལ་མས་ཁོ་ལ་དེ་ལྟར་དྲིས་བྱུང༌། མོས་དེ་ལྟར་འདྲི་དུས་མིག་
གཉིས་ཀྱིས་ཅེར་རེར་ཁོའི་ངོ་གདོང་ལ་ཞིབ་ལྟ་བྱེད་ཀྱིན་འདུག་ཅིང་། མིག་མདངས་
ཁྲོད་དུ་ཧ་ཅང་སྙིང་ཉེ་བ་དང་སྤྲོ་བ་སྐྱེས་ཀྱིན་པའི་འོད་མདངས་རྣོན་པོ་ཞིག་གིས་ཁེངས་
འདུག
“ལུག་གཉིས་བཙོང་དུ་ཡོང་བ་ཡིན་མོད " ཁོས་དེ་ལྟར་བཤད་བཞིན་མོའི་
ཕྱོགས་སུ་ལྟ་ཙམ་བྱས་ཀྱང་། ཅེ་རེར་ལྟ་བཞིན་པའི་མོའི་མིག་མདངས་དེར་འཕྲད་པས་
མྱུར་དུ་བཞའ་དགོས་བྱུང་། རེ་ཞིག་ཕྱོགས་གང་ཞིག་ལ་ལྟ་དགོས་པ་ཡང་མི་ཤེས་པར
"བཙོང་མ་ཐུབ་ཐལ།”ཞེས་བཤད། ཁོས་དེ་ལྟར་བཤད་ཀྱིན་པའི་སྐབས་སུ་ཅུང་ཡི་མུག་
277



གཡུ་དྲུག་དཀར་དཔེ་ཚོགས།
པར་གྱུར་འདུག
“ཅི་རེད། ཉོ་མཁན་མི་འདུག་གམ་
ཁོས་མགོ་བོ་འཕྲེད་དུ་གཡུག་ཙམ་བྱས་ནས“ཉོ་མཁན་མེད་པ་མ་རེད། ང་ལ་བཙོང་
འདོད་མ་བྱུང”ཞེས་ཟེར་བཞིན་ངུ་དགོད་ཅིག་བྱས།
དེ་ཅི་ལ། "ཚེ་རིང་སྒྲོལ་མ་ཡང་ངོ་མཚར་བར་གྱུར་སོང་།” འོ་ན་ཁྱོད་ཀྱང་ལུག་
བཙོང་དུ་ཡོང་བ་མ་ཡིན་ནམ”ཟེར།
'ཡིན། འོན་ཀྱང…" ཁོས་སླར་ཡང་ད་སྔོན་གྱི་གནས་ཚུལ་དག་ལ་ཕྱིར་དྲན་
བྱེད་ཀྱིན་མུ་མཐུད་དུ་མགོ་བོ་འཕྲེད་དུ་གཡུག་བཞིན“དེ་ནི་མི་བྱ་ཞིག་མ་རེད། ལུག་མང་
བོ་དམར་གསོད་བྱེད་དུས་ལུག་གཞན་དག་གིས་དེ་ལ་ལྟ་བཞིན་པའི་ངང་ཚུལ་དེ་ནི་ངོ་
མ་ལྟ་མི་བཟོད་པ་ཞིག་རེད། སྐབས་དེའི་ཁོ་ཚོའི་སེམས་ཀྱི་འཇིགས་སྐྲག་དེ་ཅི་འདྲ་ཞིག་
ཡིན་པ་ཁྱོད་ཀྱིས་ཨེ་ཤེས། ནོར་ལུག་དེ་ཚོས་ཀྱང་ཁོ་ཚོའི་རིགས་མང་བོ་དམར་གསོད་
བྱེད་པའི་ངང་ཚུལ་ལ་ལྟ་བཞིན་འདར་སིག་སིག་མིག་ཆུ་གཏོང་བ་དེ་ཁྱོད་ཀྱིས་མཐོང་
ཨེ་མྱོང་། ངས་དེ་དག་མཐོང་བས...ངས་རང་གི་ལུག་དག་དེ་ལྟར་འཇིགས་སྐྲག་དང་
བཅས་དམར་གསོད་བྱེད་དུ་གཞུག་མི་ཕོད། ངོ་མ་མི་ཕོད་པར་འདུག”ཟེར་བཞིན་མགོ་བོ་
དུད་པར་གྱུར། །
ཚེ་རིང་སྒྲོལ་མས་ཀྱང་སྐད་ཆ་དེ་ཐོས་འཕྲལ་གཞི་ནས་ཁོའི་བསམ་ཚུལ་རྟོགས་ཏེ་
མུ་མཐུད་དུ་རྒྱུ་མཚན་དྲིས་མ་བྱུང་། མོས་ཀྱང་ཁོ་ལ་རྒྱུས་ལོན་བྱེད་ཀྱིན་ཡོད་པ་ལྟར་
ཅུང་ཙམ་ལ་མགོ་བོ་དུད་ནས་བསྡད་རྗེས”ཁྱོད་ནི་ངོ་མ་མི་སེམས་བཟང་ཞིག་རེད”ཅེས་
བཤད་བྱུང་།
ཁོས་ངུ་དགོད་ཅིག་བྱས་ནས་ཧ་ཅང་ཞེ་འཚེར་བའི་ངང་། འདི་ནི་ང་སེམས་བཟང་
ཡིན་པས་མ་རེད། འདི་ནི་ལས་རྒྱུ་འབྲས་དང་མི་མཐུན་པས་རེད”ཞེས་ནན་ཏན་དུ་
278



U
སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས་
སྒྲི
7
བཤད།
“དེའང་རེད། འོན་ཀྱང་མི་སེམས་བཟང་མེད་ན་ལས་རྒྱུ་འབྲས་དང་མི་མཐུན་ཡང་
ཐབས་བཀོད་ཅི་ཞིག་ཡོད་དམ། ལས་རྒྱུ་འབྲས་བརྩི་མཁན་ནི་མི་སེམས་བཟང་ཡིན།
མོས་སྐད་ཆ་འདི་བཤད་དུས་སུ་གདོང་ལ་རྣམ་དག་ལྷད་མེད་ཀྱི་མདངས་ཤིག་ཤར་འདུག
མོ་སླར་ཡང་དགོད་ཙམ་བྱས་ཏེ”ངས་ད་སྔོན་ཁྱོད་ཀྱིས་ཅི་ཞིག་བཙལ་གྱིན་འདུག་སྙམ་
བྱུང”ཟེར།
ཡིན་ནའང་སྐབས་འདིར་ཁོས་ནི་མོའི་རྣམ་འགྱུར་དེ་དག་ལ་དོ་སྣང་ཅི་ཡང་བྱེད་
ཀྱིན་མེད་པར་ད་དུང་ཡང་སྡེ་བའི་མི་ཞིག་དང་ཨེ་འཕྲད་ལ་རེ་བ་བྱེད་ཀྱིན་ཡོད་པས།
སླར་ཡང་སེམས་ཁྲལ་ཆེ་བའི་ངང ཨ་ཕས་ད་དུང་ང་ལ་བཟའ་ཕྱེ་ཞིག་ཉོས་ལ་ཤོག་ཟེར་
མོད། ད་ནི་ལུག་ཀྱང་བཙོང་མ་ཐུབ་པས་ཕྱིར་སོང་ཚེ་ཁོ་ཡིད་ཆད་རྒྱུ་རེད། ངས་ནི་སྡེ་
བའི་ནང་གི་མི་ངོ་ཤེས་ཤིག་ལ་ཨེ་འཕྲད་པར་རེ་བ་ཡིན”ཅེས་བཤད། །
ཚེ་རིང་སྒྲོལ་མས་དེ་འཕྲལ་ཁོས་ལུག་མ་བཙོང་བས་བཟའ་ཕྱེ་ཉོ་སྤྱད་ཀྱི་སྒོར་མོ་
མེད་པར་སེམས་ཁྲལ་བྱེད་ཀྱིན་པ་རྟོགས་བྱུང་། མོའི་གདོང་ལ་འཛུམ་ཞིག་རྒྱས་ཏེ་ཧ་
ཅང་སྤྲོ་སྣང་སྐྱེས་ཀྱིན་པ་ལྟར”ཁྱོད་ཀྱིས་ལུག་མ་བཙོང་ན་ཚོང་རྒྱག་བྱེད་ཀྱི་སྒོར་མོ་ག་
ལ་ཡོད། ང་ལ་སྒོར་མོ་ཡོད་པས་ཁྱོད་ཀྱིས་ཁྱེར་ལ་བཟའ་ཕྱེ་ཉོ་སྤྱད་བྱོས། ང་ལ་སྒོར་མོའི་
དགོས་མཁོ་ཅི་ཡང་མེད”ཟེར།
སྐད་ཆ་དེ་ནི་ཁོའི་བློ་ཡུལ་ལས་འདས་པ་ཞིག་རེད། མོས་ཀྱང་སྒོར་མོ་མེད་པར་འདི་
ལྟ་བུའི་ལས་ཀ་ཐབས་སྡུག་ཅིག་གཉེར་གྱིན་ཡོད་པ་མ་རེད་དམ། མོར་སྒོར་མོ་ག་ལ་ཡོད།
སྒོར་མོ་ཡོད་ཚེ་འདི་ལྟ་བུའི་ལས་ཀ་ཞིག་སུ་ཞིག་གིས་གཉེར་རམ། དེ་ལྟར་སྙམ་བཞིན་
དུ་སླར་ཡང་མོའི་ཁང་བའི་ནང་ཡོངས་ལ་མིག་ཉུལ་ཞིག་བྱས་ཤིང་ཧ་ཅང་དོགས་མི་
བདེ་བའི་ངང“གལ་ཏེ… རེད་ཡ། འདི་གར་ཁྱོད་ལ་སྒོར་མོ་བསྐྱི་ས་ཞིག་ཡོད་ན་ངས་
279



གཡུ་དྲུག་དཀར་དཔེ་་ཚོགས།
གང་མྱུར་ངང་སྐྱིན་པ་འཇལ་ངེས་ཡིན”ཞེས་ནན་ཏན་དུ་བཤད་ནས་མོའི་གདོང་གི་རྣམ་
འགྱུར་ལ་ལྟ་ཙམ་བྱེད་དགོས་བྱུང༌།
མོ་དགོད་བཞིན་དུ་དེ་མུར་ཡར་ལངས་ཏེ་ཡར་རོལ་ཏུ་སོང་ཞིང༌། ཁང་བའི་ཡར་
ཕུག་གི་མལ་ཁྲིའི་སྒང་ནས་སྒམ་ཆུང་ཞིག་གི་ཁ་འབྱེད་བཞིན་དུ་སྒོར་མོ་གཞན་ལ་བསྐྱི་
དགོས་དོན་མེད། ངའི་འདི་གར་ཡོད་པས་ཁྱོད་ཀྱིས་ཁྱེར་ལ་བཟའ་ཕྱེ་ཉོ་སྤྱད་བྱོས། ཡོད་
དུས་ཤིག་ལ་སྐྱིན་པ་བྱིན་དང་ཆོག ག་ཚོད་དགོས་སམ”ཞེས་དྲིས་བྱུང༌།
ཁོ་ཧ་ཅང་དགའ་བར་གྱུར་སོང་། དེ་འཕྲལ་དུ“མང་བོ་མི་དགོས། ལྔ་བརྒྱ་ཡིས་
འདང་བར་འདུག”ཅེས་བཤད་རྗེས་མོར་གྲངས་ཀ་དེ་ཙམ་ཞིག་མེད་ལས་ཀྱང་ཆེ་སྙམ་སྟེ་
''དེ་འདྲ་ཞིག་མེད་ཀྱང་ཆོག”ཅེས་ཁ་གསབ་ཅིག་བྱས། །
མོས་སྒམ་ཆུང་ཁ་ཕྱིར་བརྒྱབ་རྗེས་ཕྱིར་ཁོའི་འགྲམ་དུ་ཡོང་སྟེ། སྒོར་མོ་བརྒྱ་ཤོག་
ཅན་ལྔ་ཁོའི་ལག་ཏུ་གཏོད་བཞིན་དུ"འདི་ཡིས་འདང་ངམ”ཞེས་བསྐྱར་འདྲི་བྱས་བྱུང་།
མོའི་སྐད་ཆར་ཉན་ན་གལ་ཏེ་མི་འདང་ཚེ་ད་དུང་ཡོད་ཅེས་པའི་དོན་ཡིན་པས། ཁོས་
ཀྱང་སྣེ་མོ་བསྟན་འཕྲལ་ཁུགས་པར་བསྙབས་ན་ག་ལ་འགྲིག
ཁོ་ཧ་ཅང་དགའ་བྱུང་། སྒོར་མོ་ཚུར་ལེན་བཞིན་དུ”ཅི་ལ་མི་འདང་། འདང་ངེས་
ཡིན། ངས་ཁྱོད་ལ་འགོར་དུ་མི་འཇུག”ཅེས་བཤད་ཅིང་། སྒོར་མོ་ལག་ཏུ་འབྱོར་འཕྲལ་
ད་སྔོན་ལས་ཀྱང་བྲེལ་བ་ཞིག་ལངས་བྱུང་། རྒྱུ་མཚན་ནི་ལུག་གཉིས་ཀ་ཕྱི་རོལ་ཏུ་མི་
གཞན་ལ་བཅོལ་ཡོད་པའི་ཁར་ད་དུང་བཟའ་ཕྱེ་ཉོ་རུ་ཡང་འགྲོ་དགོས་པས་རེད། འོན་
ཀྱང་སྒོར་མོ་བླངས་འཕྲལ་དུ་སོང་ན་ཧ་ཅང་མི་འོས་པ་ལྟར་སྣང་བས་ཨུ་ཚུགས་ཀྱིས་དེ་
གར་སྡོད་ཙམ་བྱས།
མོས་ཅི་མི་སྙམ་པའི་ངང“དེར་སྐྱོན་མེད། ཁྱོད་ཀྱིས་ནམ་ཡོད་ཅིག་ལ་བྱིན་དང་ཆོག
ང་ལ་གནས་སྐབས་སུ་སྒོར་མོའི་དགོས་མཁོ་ཅི་ཡང་མེད”ཅེས་བཤད་བྱུང་།
28O



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
སྒོར་མོ་སྤྲོད་ལེན་བྱས་རྗེས་ཁོ་གཉིས་ཀར་ཡང་ད་ནི་ལས་ཀ་ཅི་ཡང་མེད་པ་ལྟར་
གྱུར་སོང་། མོ་ཡང་ཁོའི་གན་དུ་ལངས་ནས་ད་ནི་ལས་ཀ་ཅི་ཡང་མེད་པ་ལྟར་ལག་པ་
མཉེད་མཉེད་བྱེད་ཀྱིན་འདུག་ཅིང་། དེ་ནི་མོས་གཞན་ལ་ཕན་ཐོགས་པའི་བྱ་བ་ཞིག་བྱས་
རྗེས་ཡིད་སེམས་ཧ་ཅང་སྤྲོ་སྣང་གིས་མྱོས་པའི་བྱ་སྤྱོད་ཅིག་རེད། སྐབས་འདིར་ཁོས་ཀྱང་
སེམས་གཏིང་ནས་མོར་བཀའ་དྲིན་ཞུ་བཞིན་ཡོད་ཀྱང་དེ་དག་ངག་ཐོག་ནས་ཇི་ལྟར་ཕུད་
ན་བཟང་བ་མི་རྟོགས་པས། མོར་བཤད་རྒྱུའི་སྐད་ཆ་ཞིག་ལ་བསམ་བློ་གཏོང་གིན་ཡོད།
ཁོ་གཉིས་ཀ་ཡང་རེ་ཞིག་ཁུ་སིམ་མེར་གྱུར། །
ཅུང་ཙམ་ནས་མོས་ཁོའི་གདོང་ལ་ལྟ་མི་ཕོད་པར་ཧ་ཅང་དོགས་མི་བདེ་བའི་ངང་
"དོན་ངོ་མར་དེ་དུས་ཁྱོད་སློབ་གྲྭ་ནས་བུད་སོང་བས། ངའི་སེམས་ལ་འགྱོད་པ་དྲག་པོ་
ཞིག་སྐྱེས་བྱུང་། སྐབས་དེར་ང་ཡང་ལོ་ཆུང་བས་ཧ་ཅང་ཚད་ལས་འདས་སོང་བ་རེད"
ཟེར། སྐད་ཆ་འདི་བཤད་སྐབས་མོའི་ངོ་མདངས་ཀྱང་སྨིན་དྲགས་པའི་སིལ་ཏོག་ཀུ་ཤུ་
ལྟར་ཧ་ཅང་དམར་བོར་གྱུར་འདུག
མོས་གློ་བུར་དུ་སློབ་མའི་དུས་ཀྱི་དོན་དག་གླེང་བ་དེས་ཁོ་ཡང་ཧ་ཅང་ངོ་གནོང་བར་
གྱུར་སོང་། རེ་ཞིག་ངག་མི་འཁྲོལ་བར་གྱུར་ཅིང་། དེའམ.....དེ་དུས ...ང་རང་ཡང་
བྱིས་པར་གྱུར་བས་རེད། དེ་དག.……..གླེང་རིན་ཅི་ཡོད”ཅེས་བཤད་ཅིང་སླར་ཡང་གླེང་
གཞི་དེར་གཡོལ་ཅི་ཐུབ་ངང”གང་ལྟར་དེ་རིང་ཁྱོད་ཀྱིས་ང་ལ་རོགས་ཆེན་པོ་བྱས་སོང་
བས། ངོ་མ་བཀའ་དྲིན་ཆེ། ནམ་ཞིག་ལ་ངས་ཁྱོད་ལ་མགྲོན་བསུ་ལེགས་པོ་ཞིག་བྱེད་བྱ་
ངེས་ཡིན”ཞེས་བཤད།
མོ་ཡང་དེ་འཕྲལ་བགད་བྱུང་། ད་སྔོན་གྱི་སྐད་ཆའི་མཇུག་མི་སྐྱོང་བར་ཧ་ཅང་ངོ་
མཚར་བའི་མིག་འོད་ཀྱིས་ཁོ་ལ་ལྟ་ཙམ་བྱས་སོང་ལ། མིག་འོད་དེ་ནི་རྣོ་ངར་ཆེ་བའི་
མདེའུ་ཞིག་དང་འདྲ་བར་ཅི་བྱུང་མེད་པར་ཁོའི་ཡ་ཆུང་ཁོག་གི་གནོང་ས་ཞིག་ཏུ་ཁེལ་
281



གཡུ་དྲུག་དཀར་དཔེ་ཚོགས།
བྱུང་བའི་སྣང་བ་སྐྱེས་བྱུང་། མོས “ཁྱོད་ཀྱིས་མགྲོན་བྱེད་རྒྱུ་ཟེར་ན་ངས་དང་ལེན་བྱེད་
ངེས། འོན་ཀྱང་དེ་རིང་ཁྱོད་ཁོམ་གྱིན་མི་འདུག་པས་ཉོ་ཚོང་རྒྱག་ཏུ་སོང་ཞིག ཁོམ་
སྐབས་ཤིག་ལ་ང་ཚོས་ཁ་བརྡ་ཞིབ་མོ་བྱས་ཆོག”ཅེས་ཟེར།
དེ་བྱ། ང་དངོས་གནས་ཅུང་བྲེལ་གྱིན་འདུག”
ཁོ་སྒྲོལ་མའི་སྐྲ་བཞར་ཁང་ནས་ཕྱིར་འབུད་དུས་ཕྱི་དྲོ་ཡོལ་གྱིན་འདུག ཚེ་རིང་
སྒྲོལ་མས་ཕྱི་རོལ་བར་དུ་སྐྱེལ་མ་བྱས་ཏེ་ཡོང་ཞིང་། གྱེས་ཁར་ཁོའི་གདོང་ལ་ལྟ་མི་ཕོད་
པར་མགོ་བོ་དུད་ཅིང་ངོ་གདོང་དམར་བོར་འགྱུར་ཙམ་ངང་ང་གཅིག་པུ་འདི་གར་སུན་
གྱིན་འདུག་པས། རྒྱུན་དུ་ང་ལ་ལྟ་རུ་ཤོག”ཅེས་བཤད་བྱུང་།
ཁོས་ཀྱང་མོའི་སྐད་ཆ་དེའི་ཧ་གོ་མ་བྱུང་། མོས་སེམས་ཀྱིན་པ་ནི་ཕལ་ཆེར་ཁོས་སྒོར་
མོའི་སྐྱིན་པ་འཇལ་རྒྱུ་བརྗེད་ཨེ་འགྲོ་ལ་དོགས་ཀྱིན་འདུག་སྙམ་ནས་“ཁྱོད་ཀྱི་སེམས་བདེ་
མོ་བྱོས། ངེས་པར་དུ་ཡོང་ངེས་ཡིན”ཞེས་བཤད།
ཚེ་རིང་སྒྲོལ་མ་དང་གྱེས་རྗེས་ཁོའི་སེམས་ལ་དྲོད་ཁོལ་ཞིག་གིས་ཁེངས་པར་གྱུར་
བ་མ་ཟད། དེ་རིང་གི་དོན་དག་ཡོད་ཚད་ཀྱང་དེ་འདྲའི་བློ་ཡུལ་ལས་འདས་པ་ཤ་སྟག་
ཡིན་པའི་སྣང་བ་ཞིག་སྐྱེས་བྱུང་། དོན་དག་མང་པོ་ཞིག་དངོས་གནས་དེ་འདྲ་ཞིག་ཡིན་
པར་འདུག་སྟེ། རང་ཉིད་ཀྱིས་འཚོལ་ཞིང་བསྙེག་ལ་ཐོབ་པར་འོས་པ་མང་པོ་ཞིག་སྐད་
ཅིག་ཉིད་ལ་རྒྱང་དུ་བྱེར་འགྲོ་བ་དང་། དེ་ལས་ལྡོག་སྟེ་ཐོབ་རེ་བྲལ་ཞིང་རེ་ལྟོས་ཀྱི་
ཁོངས་ལས་འདས་པ་མང་བོ་ཞིག་དེ་མ་ཐག་ཏུ་རང་གི་མིག་མདུན་དུ་མངོན་གྱིན་པ་མ་
རེད་དམ།
ལོ་གཉིས་ཀྱི་སྔོན་དུ། ཁོ་དང་ཚེ་རིང་སྒྲོལ་མ་གཉིས་ཀ་ཡང་འདི་གའི་རྫོང་མི་
རིགས་སློབ་འབྲིང་གི་འཛིན་གྲྭ་གཅིག་གི་སློབ་གྲོགས་ཡིན། དེ་དུས་ཀྱི་མོ་ནི་སློབ་
སྦྱོང་ལ་དེ་འདྲ་བཟང་རྒྱུ་མེད་པ་དང་ཡག་མོ་སྒོ་ཡང་གཞན་ལས་ཁྱད་དུ་འཕགས་
282



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
པ་ཞིག་མིན་ན་ཡང་། ཁོ་ཚོའི་འཛིན་གྲྭ་མ་ཟད་སློབ་གྲྭ་ཡོངས་སུ་ཡང་གླུ་མར་བརྩི་
གྱིན་པའི་བུ་མོ་སྐད་ཅན་ཞིག་ཡིན་པར་མ་ཟད། ནམ་རྒྱུན་གླུ་དབྱངས་ལེན་པ་དང་
བྲོ་གར་འཁྲབ་པ་སོགས་རིག་རྩལ་བྱ་འགུལ་ལ་ཧ་ཅང་དགའ་བོ་ཡོད་ལ། ལྷག་པར་
དུ་མོས་རྒྱུན་དུ་ལེན་པར་དགའ་བའི་གླུ་དབྱངས《ཕ་ཡུལ་གངས་ལྗོངས་སེམས་ཀྱི་
གཞི་ན་ཡོད》ཅེས་པ་བླངས་ཚེ། ཕལ་ཆེར་རང་ཉིད་ནི་ཉན་མཁན་སྟོང་ཕྲག་མང་
བོ འི ་མདུན་ཐད་ཀྱི་སྟེགས་བུའི་སྟེང་དུ་འགྲེང་ཡོད་པ་ལྟར་ཚིག་འབྲུའི་བརྩེ་དུང་
གིས་ཡོངས་སུ་བཟི་བར་བྱེད། སྐབས་ཤིག་ལ་སློབ་གྲོགས་ཚོའི་ཁྲོད་དུ་མོའི་མིང་ལ"
དབྱངས་ཅན་མ”ཞེས་པའི་མིང་སྙན་མོ་ཞིག་ཀྱང་བཏགས་བྱུང་། སྐབས་དེར་ཁོ་ཚོར
《སྙན་ངག་མེ་ལོང་མ》འཁྲིད་ཀྱིན་ཡོད་ཅིང་། གནའ་བོའི་རྒྱ་གར་གྱི་ལྷ་སྒྲུང་ལྟར་
ན། སྔོན་དུས་སུ་ལྷོ་ཕྱོགས་ཀྱི་བདུད་རྩིའི་རྒྱ་མཚོ་རླུང་གིས་གཡོས་པ་ལས་སྒྲ་དབྱངས་
སྣ་ཚོགས་བྱུང་བ་ལ། འཇིག་རྟེན་མེས་པོ་ཚངས་པ་ཆེན་པོ་དབྱངས་དེ་ལ་ཆགས་ཤིང་
རོལ་ནས་ལོ་སྟོང་ཕྲག་དུ་མ་སོང་བ་ན། རྒྱ་མཚོ་ཆེན་པོ་མའི་དོད་དུ་བྱས་པ་དང་ལྷ་
ཚངས་པའི་ཡིད་པའི་དོད་དུ་བྱས་པ་ལས་དབྱངས་དང་གར་ལ་རང་དབང་ཐོབ་པའི་
ལྷ་མོ་དབྱངས་ཅན་མ་འཁྲུངས་ཚུལ་གྱི་གཏམ་རྒྱུད་ཡོད་པ་ཡིན་པས། ད་ནི་ཁོ་ཚོའི་
འཛིན་གྲྭའི་ནང་དུ་”དབྱངས་ཅན་མ”ཞིག་བྱུང་བ་ན། འཛིན་གྲྭ་ཕྱི་ནང་སློབ་གྲོགས་
སྐྱེས་པ་དག་གིས་ཡིད་སྨོན་བྱེད་སའི་གཞི་རུ་གྱུར་ཡོད་པ་སྨོས་ཅི་དགོས། ད་དུང་སློབ་
གྲོགས་འགའ་རེས་ཐབས་སྣ་ཚོགས་འཐེན་ཏེ་མོ་དང་འབྲེལ་འདྲིས་བྱེད་ཨེ་ཐུབ་དང་།
མོ་ལ་གང་བྱུང་གི་ཁ་བརྡ་རེ་བྱེད་ཨེ་ཐུབ་ལ་བརྩོན་མཁན་ཡང་མང་པོ་ཡོད། སྐབས་དེར་
མོ་ནི་སློབ་གྲྭ་ཡོངས་ཀྱི་ཁྱད་དུ་འཕགས་པའི་མི་སྣ་ཞིག་ཏུ་གྱུར་ཡོད་པའི་ཁར། མོའི་ཡིད་
སེམས་ཧ་ཅང་སྤྲོ་བཞིན་པའི་དུས་ཀྱང་ཡིན་ངེས་རེད་དེ། སློབ་གྲོགས་གཞན་གྱིས་མོར་
འཕྲིན་ཡིག་བསྐུར་ཡོང་བ་དག་ལྐོག་ཏུ་སློབ་གྲོགས་བུ་མོ་ཚོར་ངོམ་སོ་བྱེད་ཅིང་། མོས་
283



གཡུ་དྲུག་དཀར་དཔེ་ཚོགས།
དེ་དག་ལ་འཕྲིན་ལན་བྲིས་ཡོད་པ་ཡང་སློབ་གྲོགས་གཞན་གྱི་ལག་ན་མཐོང་རྒྱུ་འདུག
ནམ་རྒྱུན་མོ་སློབ་ཁང་ནང་དུ་ཐོན་འཕྲལ་སློབ་གྲོགས་ཡོངས་རྫོགས་ཀྱང་འུར་ཟིང་གི་
རྣམ་པ་ཅན་དུ་གྱུར་འགྲོ་ལ། ད་དུང་སློབ་གྲོགས་མ་རབས་འགའ་རེས་མོས་འཛིན་གྲྭ་
གཞན་པའི་སློབ་གྲོགས་དག་ལ་འཕྲིན་ལན་བྲིས་པ་ལ་ཕྲག་དོག་སྐྱེས་ཏེ། མ་དགའ་བར་
མངོན་སུམ་འཛེམ་མེད་སྒོས་མོར་གཡས་འཐེན་གཡོན་འཐེན་བྱས་ནས་ངུ་རུ་བཅུག་པ་
ལན་མང་བྱུང་། །
ཁོ་ཡང་སྐབས་དེར་ཚེ་རིང་སྒྲོལ་མའི་གླུ་སྐད་ལ་ཡིད་སྨོན་བྱེད་པའི་གྲས་ཀྱི་གཅིག་
ཡིན་ཡང་། མོ་ལ་དངོས་ཐུག་སྒོས་ཁ་བརྡ་བྱེད་པའི་སྤོབས་པ་མེད་པས་ལྐོག་ཏུ་རེ་སྒུག་
བྱེད་མཁན་གྱི་སྐོར་ཡིན་མོད། ཐེངས་ཤིག་ལ་ཁོས་སྤོབས་པ་ཆེར་བསྐྱེད་དེ་ཤོག་བུ་ཞིག་
གི་སྟེང་དུ་། ''སྟོད་ཡུལ་གྱི་རྟ་ར་ནང་ནས། །རྟ་གཉིས་རེ་གཉིས་རེ་རྒྱུག་གི །ང་རྒྱུག་རོགས་
མེད་པར་བསྡད་ཡོད། །ངའི་རྒྱུག་རོགས་ཐོར་མོ་ཁྱོད་བྱོས། །ཞེས་བྲིས་ཤིང་། ཤོག་བུ་ལྟེབ་
དག་པོ་བྱས་རྗེས་རང་ཉིད་དངོས་ནས་མོར་སྟེར་མ་ཕོད་པར་འཛིན་གྲྭའི་སློབ་གྲོགས་ཤིག་
བརྒྱུད་ནས་སྟེར་དུ་བཅུག བསམ་ཡུལ་ལས་འདས་པ་ཞིག་ལ། སློབ་གྲོགས་དེས་ཡི་གེ་
དེ་ཐད་ཀར་མོའི་ལག་ཏུ་མ་བཞག་པར། དེ་ལས་ལྡོག་སྟེ་འཛིན་གྲྭའི་སློབ་གྲོགས་ཡོངས་
འདུས་ས་ནས་འུད་སྒྲོག་བྱས་པར་མ་ཟད། ལ་གཞས་དེ་སྐད་མཐོན་པོས་ཐོས་པར་བསྒྲགས་
པས། ཚེ་རིང་སྒྲོལ་མ་ནི་ཁ་སྐྱེངས་པའི་ཁར་ཁོང་ཁྲོ་ལངས་ཏེ་མོར་བརྙས་བཅོས་བྱས་
སོང་ཟེར་ནས། དེ་མ་ཐག་འཛིན་བདག་དགེ་རྒན་གྱི་གཞུང་ལས་ཁང་དུ་སོང་སྟེ་གཏུག་
བཤེར་བྱས་སོང་། དངོས་གནས་རི་བོང་རི་བོང་ཤོར་སོང་བ་དང་སྡོམ་པ་སྡོམ་པ་ཤོར་སོང་
བའི་དཔེ་རུ་གྱུར་སོང་བ་སྟེ། འཛིན་བདག་དགེ་རྒན་གྱིས་ནི་ཁོ་གཅིག་པུ་བོས་ཏེ་སྐྱོན་
བརྗོད་ནན་མོ་བྱས་བྱུང་མོད་དེ་ལ་ན་སེམས་སྐྱེས་རྒྱུ་ཅི་ཡོད། དེ་ནི་རང་སྡུག་རང་གིས་
ཉོས་པ་རེད། ཡིན་ན་ཡང་དོན་དེ་རིམ་བཞིན་དུ་སློབ་གྲྭའི་ནང་ཡོངས་ལ་ཁྱབ་བྱུང་སྟེ་རེ་
284



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། །
ཞིག་ཀུན་གྱི་གླེང་གཞིར་གྱུར་སོང་བ་མ་ཟད། ཁོའི་མིང་ལ”རྟ་ཁེར་རྐྱང་ཞེས་པའི་མཚང་
མིང་ལྟ་བུ་ཞིག་བཏགས་བྱུང་བས། ཁོ་ནི་སློབ་གྲོགས་ཡོངས་ཀྱི་ཁྲོད་དུ་ཁ་སྐྱེངས་ཆེན་
པོ་བྱུང་བའི་ཁར་ཁོའི་རང་བརྩི་བསམ་པར་ཡང་ཕོག་ཐུག་ཆེན་པོ་བཏང་བྱུང་བས། མུ་
མཐུད་དུ་སློབ་གྲྭ་ནས་སྡོད་ཐབས་མ་བྱུང་བར་ཕྱིར་ཡུལ་དུ་བྲོས་ཡོང་བ་རེད། ཡུལ་དུ་ཡོང་
ནས་ཕྱུགས་རྫི་བྱས་པའི་རིང་དུ་ཡང་དོན་དེ་ཁོའི་སེམས་གཏིང་དུ་བསྐུངས་པའི་གནོངས་
ཤིག་ཏུ་གྱུར་ཏེ། ནམ་རྒྱུན་དོན་དེ་ཡིད་ངོར་དྲན་ཐེངས་རེར་སློབ་གྲོགས་ངན་པ་དེར་ཞེ་
གཏིང་ནས་ན་སེམས་ཤིག་སྐྱེས་ཡོང་གིན་འདུག འོན་ཀྱང་ཚེ་རིང་སྒྲོལ་མས་དགེ་རྒན་
ལ་གཏུག་བཤེར་བྱས་པ་དེ་ནི། སྐབས་དེར་མོ་ཡང་ངོ་གནོངས་པའི་རྐྱེན་ཡིན་ངེས་པ་ཁོས་
ཀྱང་རྒྱུས་ལོན་བྱེད་ཀྱིན་ཡོད། བསམ་ཡུལ་ལས་འདས་པ་ཞིག་ལ་དེ་རིང་ཁོ་དཀའ་ཁག་
ལ་ཐུག་སྟེ་ཡོད་པའི་སྐབས་འདིར། སླར་ཡང་མོར་འཕྲད་ཅིང་རོགས་རམ་ཆེན་པོ་བྱས་
ཡོང་བ་ནི་སུ་ཞིག་གི་ཡིད་ངོར་དྲན་སྲིད་ཨང་། །
ཐེངས་དེར་ཁོས་ལུག་གཉིས་ཀ་བཙོང་མ་ཐུབ་པར་ཕྱིར་ཐོན་པ་དེས་ཨ་ཕའི་ཡིད་
ཧ་ཅང་མི་ཁེངས་པར་གྱུར་འདུག རྒྱུ་མཚན་ནི་ད་བར་དུ་ཁྱིམ་ནང་ཚོང་ཅི་ཞིག་རྒྱག་
དགོས་ཀྱང་ཨ་ཕ་གཅིག་པུ་སོང་བ་ཡིན་ཅིང་། ཁོའི་ལས་ཀ་ནི་ལུག་ཁྱུ་རྩྭ་བཟང་ཆུ་བཟང་
གི་སར་དེད་དེ་འཚོ་སྐྱོང་བྱེད་རྒྱུ་ཁོ་ན་ལས་མེད་པ་རེད། ཡིན་ན་ཡང་ད་ལྟ་ཨ་ཕ་ནི་ལོ་
ན་རྒ་བའི་སར་ཉེ་བ་དང་ཁོ་ཡང་རང་མགོ་ཐོན་པའི་དུས་ལ་ཐོན་པ་ཡིན་པས་ཁྱིམ་ཚང་
གི་འགན་ཁུར་བའི་ནུས་པ་སྦྱོང་དུ་འཇུག་དགོས་སྙམ་པ་ཡིན་ཀྱང་། ཁོས་ནི་ཐ་ན་ལུག་
གཉིས་ཀྱང་བཙོང་མ་ཐུབ་པའི་ཁར། གཞན་ལ་སྒོར་མོ་བསྐྱིས་ཏེ་བཟའ་ཕྱེ་ཉོས་ཡོང་
འདུག་པ་ནི་གཞན་གྱིས་ཐོས་ན་ཧ་ཅང་ངོ་གནོངས་དགོས་པའི་དོན་དག་ཅིག་ཅི་ལ་མིན།
ཕྱོགས་གཞན་ཞིག་ནས་བཤད་ན་ཁོ་ལ་ཡང་དངོས་གནས་ཁག་མི་འདུག་སྟེ། ཡུན་རིང་ལ་
ལུག་ཁྱུ་འཚོ་སྐྱོང་བྱས་པའི་གོ་རིམ་ཁྲོད་ནས་ཁོ་དང་ལུག་ཁྱུ་གཉིས་ཀ་ཕན་ཚུན་དགར་
285



གཡུ་དྲུག་དཀར་དཔེ་ཚོགས།
དུ་མེད་པའི་ཕུང་གཟུགས་གཅིག་ཏུ་གྲུབ་པ་སྟེ། རང་ཉིད་གསོན་དོན་ནི་ལུག་ཁྱུ་འཚོ་
སྐྱོང་བཟང་བོ་བྱེད་རྒྱུ་དེ་ཡིན་པ་དང་། ལུག་ཁྱུ་རྩྭ་ཆུས་འགྲངས་པ་དང་ཤ་ཤེད་བཟང་བོ་
བྱུང་ཚེ། རང་ཉིད་ཀྱི་གྲུབ་འབྲས་དང་སྤྲོ་སྐྱིད་ཡོངས་རྫོགས་ཀྱང་དེ་ལས་མངོན་དགོས་པ་
རེད་ལ། གལ་ཏེ་ལུག་ཁྱུ་མེད་ཚེ་ཁོ་ཡང་རྩྭ་ཐང་འདིར་མི་དབང་བ་སྟེ་འདི་དག་དོན་དག་
ཅི་ཡང་མེད་པའི་མི་ལྷག་ཅིག་ཏུ་གྱུར་སོང་བ་མ་ཡིན་ནམ། དེས་ན་ཁོས་ད་བར་དུ་ཁོག་
པའི་སྙིང་ལྟར་བདག་སྐྱོང་གང་ལེགས་བྱས་པའི་ལུག་འདི་དག ད་ནི་རེ་རེ་བཞིན་གཤིན་
རྗེ་འཕྲང་ལྟ་བུའི་བཤས་རར་དེད་དེ། གསོད་གཏུབ་ལ་བག་ཚ་མེད་པའི་ཤན་པའི་ལག་ཏུ་
འཇོག་དགོས་ཤེ་ན། དེ་ནི་ཅི་འདྲའི་གདུག་རྩུབ་ཆེ་ཞིང་སེམས་ཀྱིས་མི་བཟོད་ལ་ཞེ་ནས་
འཚེར་བ་ཞིག་རེད་ཨང་།
བདུན་ཕྲག་གཅིག་མ་འགོར་བར་ཨ་ཕས་སླར་ཡང་ཁོ་ལུག་འཚོང་དུ་འགྲོ་བར་
བསྐུལ་བྱུང་། ཁོ་འགྲོ་མི་འདོད་ཀྱང་ཨ་ཕའི་བཀའ་བཟློག་དཀའ་བར་འདུག་སྟེ། ཨ་ཕས་
བཤད་པའི་སྐད་ཆ་ནི”དེས་ན་ད་དུང་ལུག་འཚོང་དུ་ང་འགྲོ་དགོས་པ་ཨེ་རེད། ཁྱོད་ཀྱིས་
ལུག་ཀྱང་འཚོང་མི་ནུས་ན་རྗེས་སུ་འཚོ་བ་ཇི་ལྟར་རོལ་རྒྱུ་ཡིན། སོང་ལ་ཁེ་ཉིན་གྱི་ལུག་
དེ་གཉིས་ཀ་བཙོང་རྗེས་གཞན་ལ་སྒོར་མོ་བསྐྱིས་པར་སྐྲུན་པ་འཇོལ་ཅིག ཚོང་ཅི་ཡང་
མ་བརྒྱབ་ཀྱང་ཆོག”ཅེས་པ་དེ་རེད། ཁོ་དངོས་གནས་འུ་ཐུག་ཏུ་བཅུག་སོང་། ཡིན་ནའང་
འདི་ནི་ཨ་ཕའི་བཀའ་ཡིན་པས་རྒྱབ་འགལ་བྱེད་སྲོལ་ཅི་ཡོད། ཨ་ཕས་ཀྱང་མི་ཚེ་གང་
བོའི་རིང་ལ་དེ་ལྟར་ལུག་བཙོང་སྟེ་སྒོར་མོར་བརྗེ་བ་དང་དེས་ལྟོ་གོས་ཡོ་བྱད་ཅི་མཁོ་ཉོ་
རྐྱང་བྱས་པས། ཁོ་དང་བཅས་པའི་ཁྱིམ་མི་དག་གིས་འདི་ལྟར་བཀྲེས་ལྟོགས་དང་གྲང་
ངར་ཅི་ཡང་མྱོང་མ་དགོས་པར་འཚོ་བ་སྐྱིད་པོ་རོལ་ཡོང་བ་མ་རེད་དམ། ཁོས་ཧ་ཅང་འུ་
ཐུག་ངང་ཨ་ཕའི་བཀའ་དང་ལེན་བྱེད་དགོས་བྱུང་།
ཁོས་ནི་ཡང་བསྐྱར་ཁེ་ཉིན་གྱི་ལུག་དེ་གཉིས་འཚོང་ག་ལ་ཕོད། ཉིན་དེར་ཁོ་གཉིས་
286



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། ་
ཀ་དངོས་སུ་བཙོང་ནས་བཤའ་རུ་བཅུག་མེད་ཀྱང་བཤས་རར་ཁྲིད་དེ་དེ་གའི་ཡོད་ཚད་
མིག་མཐོང་བྱུང་ཡོད་པས་མགོ་ལ་དམར་གསོད་ཐེངས་གཅིག་བྱས་པ་ལྟ་བུའི་འཇིགས་
སྐྲག་དེ་མྱངས་ཡོད་པ་རེད། ཁོས་ངག་ནས་ཡ་ལན་བྱིན་ཡང་ལྐོག་ཏུ་ལུག་གཞན་པ་
གཉིས་ལ་བརྗེ་ནས་ཁྲིད་དེ་ཡོང་བ་རེད། ད་བར་དུ་ཁོས་མི་གཞན་ལ་རྫུན་གཏམ་གཅིག་
ཀྱང་བཤད་མ་མྱོང་བས། ནམ་རྒྱུན་ཁོས་སྐད་ཆ་ཅི་ཞིག་བཤད་ཀྱང་སྡེ་བའི་མི་ཚང་མས་
ཁོས་རྫུན་གཏམ་མི་སྲིད་པས་དེ་ལྟར་ཡིན་ངེས་རེད་ཟེར་གྱིན་ཡོད་ལ། ལྷག་པར་དུ་ཨ་ཕ་
ནི་ཁོ་ལ་ཡིད་ཧ་ཅང་ཆེ་བ་ཡིན། ཁོའི་སེམས་ལ་ཧ་ཅང་འུ་ཐུག་ཡོད་པའི་སྐབས་སུ་རྫུན་རེ་
ཡང་མི་བཤད་ཀ་མེད་རེད་སྙམ།
ཁོས་ལུག་གཉིས་ཀ་ཁྱེར་ཏེ་རྫོང་མཁར་དུ་ཐོན་མ་ཐག་ཁེ་སྔོན་ལྟར་ཁ་ཆེ་དག་དེ་
མ་ཐག་ཏུ་མཐའ་རུ་རུབ་བྱུང་མོད། ད་ནི་ཁོ་ལ་ཡང་ཉམས་མྱོང་ཡོད་པར་གྱུར་བས་དོན་
མེད་ཀྱི་འཚབ་སྣང་ཅི་ཡང་སྐྱེས་མ་བྱུང་། འོན་ཀྱང་ལུག་གཉིས་ཀ་ནི་གློ་བུར་དུ་མི་མང་
གིས་བསྐོར་བྱུང་བར་སྐྲག་དྲགས་ཏེ། ཧ་ཅང་ཉམ་ཞན་ངང་མགོ་བོ་དུད་ནས་འདར་ཤིག་
ཤིག་བྱེད་ཀྱིན་འདུག་པས། དེ་སྔོན་ལུག་ཁྱུ་ན་ཡོད་དུས་ཀྱི་ལུས་ཀྱི་བོངས་དང་བལ་གྱི་
གཟི་མདངས་ཡོད་ཚད་ཀྱང་སྐད་ཅིག་ཉིད་ལ་གར་སོང་ཆ་མེད་དུ་གྱུར་འདུག ད་ནི་ལུག་
གི་རྣམ་འགྱུར་དེ་དག་ཀྱང་ཁོ་ལ་འདྲིས་ཆ་ཡོད་པར་གྱུར་བས་དེ་སྔ་ལྟ་བུའི་སྙིང་རྗེ་བའི་
ཚོར་སྣང་དྲག་པོ་དེ་འདྲ་ཡང་མེད་པར་གྱུར། ཁ་ཆེ་བ་དག་གིས་རང་རང་ས་ནས་ལག་
གང་སྔ་བྱས་ཏེ་ལུག་གང་ཉོ་རྒྱུ་ཡིན་པར་ངོས་གདགས་ཀྱིན་འདུག་ཅིང་། དེ་དག་གི་ཁྲོད་
དུ་ཁེ་སྔོན་ལུག་ཉོ་རྩིས་བྱས་པའི་མི་རེ་གཉིས་ཀྱང་འདུག་པས། ཁོ་ཚོས་ཀུ་རེ་འམ་བདེན་
ཁོས་འདང་རྒྱག་ཅི་ཡང་མེད་པའི་སྒོ་ནས་། “འཚོང་རྒྱུ་ཡིན་ཟེར་ནས་ཁྲིད་ཡོང་བ་
ཡིན། དེ་མ་གཏོགས་ང་འདི་གར་ཡོང་དོན་མེད་”ཅེས་བཤད།
287



གཡུ་དྲུག་དཀར་དཔེ་ཚོགས།
ཁ་ཆེ་བ་གཞན་གཅིག་གིས་ཁོ་ལ་རྒྱབ་སྐྱོར་བྱེད་ཀྱིན་ཡོད་པའི་ཚུལ་གྱིས“ལུག་
འཚོང་ངེས་རེད། ང་ཚོས་དེད་ནས་ལུག་འཚོང་སར་འགྲོ་ལ་གོང་གཏམ་ཆོག གོང་ཡང་
འགྲིག་ངེས་རེད”ཟེར།
ལུག་འཚོང་ས་ཟེར་བ་ནི་ཁེ་སྔོན་སོང་བའི་བཤས་རའི་ནང་ཟེར་གྱིན་པ་ཡིན་པས།
ཁོས་དེ་འཕྲལ་འཚེར་སྣང་དང་བཅས“ལུག་འཚོང་སར་འགྲོ་མི་འདོད། ཉོ་ངེས་ན་འདི་
གར་གོང་གཏམ་ཆོག”ཅེས་བཤད་ནས། རྐང་འོག་གི་གནས་འདི་གཞན་གྱིས་འཕྲོག་འགྲོ་
བར་དོགས་པ་ལྟར་གོམ་པ་བརྟན་པོ་བྱས་ནས་འགུལ་རྒྱུ་མིན་པའི་བཟོ་ལྟ་བསྟན།
ཁ་ཆེ་བ་དེ་ཡང་ངོ་མཚར་བ་ལྟར་གྱུར་སོང་། དེ་ཅི་རེད། འདི་གར་ཚོང་བརྒྱབ་ན་
བཟོ་ཚོང་ཅུས་ང་ཚོར་ཆད་པ་གཅོད་ངེས་རེད། ལུག་འཚོང་སར་འགྲོ་ཟེར། །
ཁོས་སྒུལ་རྒྱུ་མེད་པའི་ངང་ལག་པ་འཕྲེད་དུ་གཡུགས་ཀྱིན་དུ་དེ་གར་འགྲོ་དགོས་
ན་ངས་ལུག་མ་བཙོང་ཡང་ཆོག དེ་གར་འགྲོ་མི་སྲིད”ཅེས་བཤད།
ཁ་ཆེ་བ་ཚོ་ཡང་ཁོའི་རྣམ་འགྱུར་ལ་བལྟས་ནས་མཚར་སྣང་དང་བཅས་དགོད་ཀྱིན་
འདུག ”འགྲོ་དང་སྐྱོན་ཡོད་པ་མ་རེད། ང་ཚོས་ཁྱོད་ཀྱི་ལག་ནས་ལུག་འཕྲོག་མི་སྲིད་
ཟེར།
ཁོ་ནི་གནས་དེ་རུ་ཕ་བོང་བཞིན་དུ་བསྒུལ་རྒྱུ་མེད་པར“ལུག་མི་འཕྲོག་ཀྱང་དེ་གར་
འགྲོ་མི་སྲིད"ཅེས་བཤད་རྗེས། བཤས་རའི་ནང་གི་རྣམ་པ་དེ་དག་སླར་ཡང་བསྐྱར་དྲན་
ཞིག་བྱས་ཏེ། དེ་ག་ནི་དམྱལ་བ་མངོན་སུམ་རང་ཡིན་པས་དེ་གར་འགྲོ་མཁན་སུ་ཡོད་
དམ་སྙམ།
ཁ་ཆེ་བ་ཞིག་གིས་ཕལ་ཆེར་ཁོའི་འདོད་ཐོག་ཏུ་བཞག་པ་ལྟ་བུའི་རྣམ་འགྱུར་ཞིག་
བསྟན་ནས། ''ཡ། འོ་ན་ཁྱོད་ཀྱིས་ཤོད་དང༌། ལུག་གཉིས་ཀ་སྒོར་མོ་དུ་བྱས་ནས་བཙོང་
རྒྱུ་ཡིན། ང་ཚོས་ཚོང་ཨེ་འགྲིག་ལ་བལྟ་”ཟེར།
288



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ཁོས་གཏམ་རྒྱུ་མེད་པའི་བཟོ་བལྟ་བསྟན་ནས།”“ལུག་རེར་སྒོར་དྲུག་བརྒྱ་ལྔ་བཅུ་
དགོས”ཞེས་བཤད་རྗེས་སུ། སེམས་ལ་ཁེ་སྔོན་ཁོ་ཚོས་ཁ་ཚུར་གྲགས་ལ་སྒོར་ལྔ་བརྒྱ་
སྟེར་ཟེར་བས་ད་ལྟ་དྲུག་བརྒྱ་དང་ལྔ་བཅུ་བཤད་པའང་ཅུང་ཉུང་ཐལ་རེད་སྙམ།
འོན་ཀྱང་ཁོས་ཁ་གྲགས་མ་ཐག འགྲམ་གྱི་ཁ་ཆེ་བ་དག་གིས་གོ་མ་མྱོང་བའི་ཀུ་རེ་
ཆེན་པོ་ཞིག་ཐོས་བྱུང་བ་ལྟར་ཧབ་དགོད་ཆིལ་ལེར་གྱུར་ཅིང་། འགའ་རེས་དགོད་བཞིན་
དུ“ཁྱོད་ཀྱིས་ཚོང་རྒྱག་མ་མྱོང་བར་འདུག ཁྱོད་ཀྱིས་བཙོང་བཞིན་པ་ནི་ལུག་ཡིན་པ་མ་
གཏོགས་སྐམས་གཡག་མ་རེད”ཟེར། །
ཁོ་ཧ་ཅང་ཡིད་མི་ཆེས་པའི་ངང་ཁོ་ཚོ་མི་རེ་རེའི་གདོང་ལ་མིག་ཉུལ་བྱེད་ཀྱིན་དུ་
འོ་ན.....ཁྱོད་ཚོས་དུ་སྟེར་རྒྱུ་ཡིན”ཞེས་དྲིས། སྐབས་འདིའི་ཁོའི་བཟོ་ལྟར་བལྟས་ཚོད་
ཀྱིས་ཀྱང་ཁོ་ལ་ལུག་འཚོང་བའི་ཉམས་མྱོང་མེད་པ་རང་བཞིན་གྱིས་ཤེས་འོང་།
ཁ་ཆེ་བ་དག་གིས་དགོད་བཞིན་དུ་ཕན་ཚུན་ལ་ཁ་བརྡ་བྱེད་པ་ལས། ཁོའི་དྲི་བ་དེ་
ནི་མ་ཐོས་པ་ལྟར་ལན་མི་གདབ་པར་འདུག ཅུང་མ་འགོར་བར་ཁ་ཆེ་ལོ་ཆུང་ཞིག་གིས་
ཁོར་བལྟས་ནས་དགོད་ཀྱིན་དུ་མཛུབ་མོ་གཉིས་ཡར་བསྒྲེངས་ནས“ཨ་རོག ལུག་རེར་
སྒོར་མོ་བཞི་བརྒྱ་བྱིན་ཆོག བཙོང་རྒྱུ་ཨེ་ཡིན་ཟེར། །
ཁ་ཆེ་ཚོང་བ་འདི་དག་གིས་ནི་ཁོ་ཚོ་རང་ཉིད་ཀྱིས་སྟེར་ཕོད་པའི་གྲངས་ཀ་ངོ་མ་
དེ་གཏན་ནས་བཤད་མི་སྲིད་དེ། དང་ཐོག་རིན་གོང་དམའ་མོ་ཞིག་བཤད་དེ་ཕ་རོལ་བས་
སྒོར་ག་ཚོད་ལ་འཚོང་ངེས་པར་ཉམས་ལ་བརྟག་པར་བྱེད་ཀྱིན་ཡོད་པས། རིམ་བཞིན་དུ་
འདི་གའི་འབྲོག་པ་དག་གིས་ཀྱང་ཁོ་ཚོར་ལད་མོ་བྱས་ཏེ་དང་ཐོག་རིན་གོང་མཐོན་པོ་
ཞིག་བཤད་དགོས་པ་ར་གྱུར། ཕན་ཚུན་གཉིས་ཀས་ཀྱང་རང་རང་གི་བཤད་པའི་སྐད་ཆ་
དེ་དྲང་བཤད་མིན་པའི་གཡོ་སྒྱུ་ཞིག་ཡིན་པ་གསལ་བོར་ཤེས་ནའང༌། ཁོ་ཚོ་རང་བཞིན་
གྱིས་གཡོ་སྒྱུ་དེ་ལ་གོམས་ལོབས་སུ་གྱུར་པ་དང་། ཐ་ན་དེ་ནི་གཡོ་སྐྱ་ཞིག་ཡིན་པར་གཏན་
289



གཡུ་དྲུག་དཀར་དཔེ་ཚོགས།
ནས་ངོས་མི་འཛིན་པར་དེ་ནི་ཉོ་ཚོང་བྱེད་པར་དུ་ཡོད་དགོས་པའི་མན་ངག་ཅིག་གམ་
ཉམས་མྱོང་ཞིག་ཏུ་སྙམ་ཡོད། །
ཁོས་ཁྲེལ་དགོད་ཅིག་བྱས་ནས”ངས་ཀྱང་ཤ་བཟན་བཙོང་གིན་ཡོད་པ་ལས་ལུ་གུ་
བཙོང་གིན་ཡོད་པ་མ་རེད། སྒོར་བཞི་བརྒྱར་བཙོང་མི་སྲིད”ཟེར་བཞིན་འགྲམ་གྱི་ཁ་ཆེ་
བ་རྒན་པ་དེའི་གདོང་ལ་བལྟ་ཙམ་བྱས། །
ཁ་ཆེ་བ་རྒན་པ་དེ་དགོད་བཞིན་དུ་ཉེ་སར་བཅར་ཙམ་བྱས་ཏེ''ཨ་རོག དོན་ངོ་
མར་ཁྱོད་ཀྱིས་སྒོར་དུ་བྱས་ཏེ་བཙོང་རྒྱུ་ཡིན”ཞེས་ཧ་ཅང་ནན་ཏན་གྱི་ཚུལ་དུ་དྲིས་བྱུང་།
ཁོས་སྔར་བཞིན་སྒུལ་རྒྱུ་མེད་པའི་བཟོ་བལྟ་བསྟན་ཏེ''དྲུག་བརྒྱ་དང་ལྔ་བཅུ་དགོས་
ཞེས་བཤད་ཅིང་། སེམས་ནས་ཁ་ཆེ་བ་རྒན་པ་འདིས་ཕལ་ཆེར་ཚོང་དྲང་བོར་གཏམས་
ངེས་རེད་སྙམ། །
ཁ་ཆེ་བ་ལོ་ཆུང་དེས་ཁོའི་ཡིད་སེམས་གསོད་ཆེད་དུ་མགོ་བོ་འཕྲེད་དུ་གཡུག་
གཡུག་གིས“དེས་ན་ཁྱོད་ཀྱིས་ལུག་ཕྱིར་དེད་ཅིག ད་དུང་འདི་ལྟར་བཞག་ན་སྒོར་སུམ་
བརྒྱ་སྟེར་མཁན་ཡང་ཡོད་མི་སྲིད"ཅེས་ཟེར་བ་དང་། ཕར་འཁོར་ནས་ཁ་ཆེ་བ་གཞན་
དག་ལ་རྒྱ་སྐད་ཀྱིས་ཤུབ་ཤུབ་ངང”ཁོས་ཁེ་སྔོན་ཡང་མ་བཙོང་བར་ཕྱིར་ཁྲིད་པ་རེད། དེ་
རིང་ནི་ངེས་པར་དུ་བཙོངས་ཐབས་བྱེད་ངེས་རེད”ཟེར་བས། ཁ་ཆེ་བ་དེ་དག་གིས་གཞི་
ནས་ཅི་ཞིག་གི་ཧ་གོ་སོང་བ་ལྟར་གདོང་འཛུམ་དམུལ་ལེར་གྱུར་ཅིང་། སྐད་ཆ་ཅི་ཡང་
མི་བཤད་པར་ཁོ་ལ་ཅེར་རེར་ལྟ་བར་བྱེད། །
ཁ་ཆེ་བ་གཞན་ཞིག་གིས་ད་དུང་ནན་ཅག་བྱེད་པའི་བཟོ་ལྟ་ཞིག་བསྟན་ནས།
''ཨ་རོག ཁ་སང་དེ་རིང་ལ་ལུག་གི་རིན་གོང་མར་ཆག་སོང་བ་རེད། ཁྱོད་ཀྱིས་ཁོ་ལ་
བཙོང་ན་འོས་པ་རེད”ཅེས་ཁོ་ལ་རོགས་སྐྱོར་བྱེད་པའམ་ཁ་ཆེ་བ་ལོ་ཆུང་དེ་ལ་རོགས་
སྐྱོར་བྱེད་པ་གང་ཡིན་མི་གསལ་བའི་སྐད་ཆ་དེ་བཤད་སོང་།
290



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
འ
།
ཁོས་ཀྱང་དེ་སྔོན་སློབ་འབྲིང་བཏོན་མྱོང་བས་རྒྱ་སྐད་ཅི་ལ་མི་གོ ཁ་ཆེ་བ་ལོ་ཆུང་
དེའི་སྐད་ཆ་ཐོས་པ་དང་ཁ་ཆེ་བ་གཞན་དག་གི་རྣམ་འགྱུར་དེ་མཐོང་བས། དེ་དག་གིས་
ཁོ་ལ་བསྙད་རྐོ་བཞིན་འདུག་སྙམ་ནས་རང་དབང་མེད་པར་ཚིག་པ་ཞིག་ཟོས་ཏེ་ལུག་
གཉིས་ཀ་འཚོང་འདོད་མ་བྱུང་། སེམས་ལ་ཚེ་རིང་སྒྲོལ་མས་ཀྱང་སྒོར་མོ་དལ་མོ་བྱས་
ནས་བྱིན་ན་ཆོག་ཟེར་བས་ལུག་མ་བཙོང་ཡང་མོའི་སར་སོང་ནས་དེ་དོན་གསལ་བཤད་
བྱེད་པའི་ཞོར་དུ་ཁ་བརྡ་ཞིག་བྱས་ཆོག་པ་རེད། ཁོ་ཚོས་ཨེ་ཉོ་ལ་དེ་འདྲའི་རེ་བ་ནན་ཅག་
བྱེད་དགོས་མི་འདུག་སྙམ་སྟེ་ཧབ་དགོད་ཅིག་བྱས་ནས། “ད་ནི་སྒོར་བདུན་བརྒྱ་བྱིན་
ནའང་བཙོང་རྒྱུ་མིན། ངས་ཀྱང་ལུག་འདི་གཉིས་རང་ལ་མཁོ་སྟེ་གཞན་ནས་ཉོས་པ་ཡིན་
པས། ངེས་པར་དུ་བཙོང་དགོས་དོན་མེད”ཅེས་བཤད་ཅིང༌། ལུག་གཉིས་ཀ་ཉེ་འགྲམ་དུ་
ཡོད་པའི་ཁེ་སྔོན་ལུག་བཅོལ་སའི་སོལ་འཚོང་རྒད་པོ་དེའི་གན་དུ་དེད།
ཁ་ཆེ་བ་ལོ་ཆུང་དེ་ཡང་ཡིད་མི་ཆེས་པ་ལྟར”ཨ་རོག ངོ་མ་ཟེར་བ་ཡིན་ནམ།”ཞེས་
དྲིས་བྱུང་།
ཁོས་ཀྱང་ཚིག་ཐག་ཆོད་པའི་ངང“ངོ་མ་ཟེར་བ་ཡིན”ཞེས་བཤད།
ཁ་ཆེ་བ་དག་གིས་ལུག་དེ་གཉིས་ཀ་ཁོས་རང་ཉིད་ལ་ཉོས་པ་ཡིན་ཞེས་པར་ཡིད་
ཆེས་བྱུང་བ་འདྲ། དེ་མུར་ཅུང་རེ་ཆད་དུ་གྱུར་བའི་ཉམས་ཤིག་ཤར་བཞིན་ལུག་གཉིས་
ལ་བསྐྱར་ལྟ་ཞིག་བྱས་རྗེས་འཕྲོ་རིམ་འཕྲོར་རང་རང་སར་བུད་སོང་། རྡོ་སོལ་འཚོང་
བའི་རྒད་པོས་ཁོ་མཐོང་འཕྲལ་དེ་མ་ཐག་ཏུ་ངོས་ཟིན་སོང་བ་འདྲ། གདོང་ལ་འཛུམ་ཞིག་
ལངས་བཞིན་དུ་ལུག་གཉིས་ཀར་ལྟ་ཙམ་བྱས་ནས།“ཅི་རེད། དེ་རིང་ཡང་ལུག་བཅོལ་
ཟེར་བ་མིན་ནམ”ཟེར།
གང་ལྟར་ངས་ཁྱོད་ལ་སྒོར་མོ་ལྔ་སྟེར་རྒྱུ་ཡིན་པས... ཁོས་དེ་ལྟར་ཟེར་བཞིན་
ལུག་གཉིས་ཀ་སྔར་མལ་དུ་ཁྲིད་ནས་གློག་སྡོང་དེར་དམ་པོར་བཏགས་པ་ན། ལུག་གཉིས་
291



གཡུ་དྲུག་དཀར་དཔེ་ཚོགས།
ཀས་ཀྱང་ཉེན་ཁ་བརྒྱུད་མ་དགོས་པ་ཤེས་སོང་བ་ལྟར་གཞི་ནས་མགོ་བོ་ཇེ་མཐོར་གྱུར་
ཞིང་། ཡར་ལྟ་མར་ལྟ་འགའ་བྱེད་བཞིན་དུ་འབའ་སྐད་གསལ་ལྷང་བ་འགའ་བསྟུད་མར་
བཏོན་བྱུང་། །
རྒད་པོ་ཡང་བགད་བྱུང་། "དེ་རེད། དེ་རེད”ཟེར། །
ཁོས་ལུག་གཉིས་ཀ་དེ་གར་བཅོལ་རྗེས་ཐད་ཀར་སྒེར་འཚོང་ཁྲོམ་ར་བསྙེགས་ནས་
སོང༌། སྒེར་ཚོང་ཁྲོམ་རའི་ཕྱི་ནང་དུ་ཁེ་སྔོན་བཞིན་མེ་ཡི་འདུ་འགོད་ལོང་ལོང་བྱེད་
ཀྱིན་འདུག་ཅིང་། གཡས་གཡོན་དུ་བསྒྲིགས་པའི་སྔོ་ཚོད་འཚོང་མཁན་དང་ཤིང་ཏོག་
འཚོང་མཁན། ཞོར་ཟས་འཚོང་མཁན། རས་སྣ་དང་གྱོན་གོས་འཚོང་མཁན། ལྷམ་བཟོ་བ་
སོགས་ཀྱིས་འཛུམ་དམུལ་དམུལ་ངང་འགྲོ་འོང་བྱེད་པའི་མི་དག་གི་གདོང་ལ་མིག་རིག་
རིག་གིས་ཅེར་བཞིན་དུ། སྐད་མཐོན་པོས་འབོད་སྒྲ་བསྒྲགས་ནས་འགུགས་ཅི་ཐུབ་བྱེད་
ཀྱིན་འདུག ཡིན་ནའང་ཁོ་ལ་མཚོན་ན་དེ་རིང་ནི་སྡེ་བའི་ནང་གི་མི་ཨེ་མཐོང་ལ་རེ་
བཞིན་མེད་པས། འགྲམ་རོལ་གྱི་ཚོང་བ་དང་འགྲོ་འོང་བྱེད་པའི་མི་དག་གི་རྣམ་འགྱུར་
ལ་དོ་སྣང་ཅི་ཡང་བྱེད་ཀྱིན་མེད། ངོ་མ་བཤད་ན་དེ་རིང་ཡང་ཁོའི་ལག་ཏུ་སྒོར་མོ་མེད་
པས། ཉེ་འཁོར་གྱི་ཚོང་རྫས་ཡོད་ཚད་ནི་ཁོ་ལ་མཚོན་ན་རང་ཉིད་དང་འབྲེལ་བ་ཅི་ཡང་
མེད་པའི་ཟིང་ཟིང་གི་དངོས་པོ་ལྷག་མ་ཏག་ཏག་ཡིན་ཅིང་། ཚོང་བ་དག་གི་འབོད་སྒྲ་
ཡང་ཉན་འདོད་མེད་པའི་ཀུ་ཅོ་ཤ་སྟག་ལས་མ་འདས། ཁོ་མི་ཚོགས་ཀྱི་བར་གསེང་བརྒྱུད་
ནས་ཐད་ཀར་དུ་ཚེ་རིང་སྒྲོལ་མའི་སྐྲ་བཞར་ཁང་ཡོད་ས་དེ་བསྙེགས་ནས་སོང་། །
ཚེ་རིང་སྒྲོལ་མ་ནི་ཁེ་ཉིན་བཞིན་སྐྲ་བཞར་ཁང་གི་སྒོ་འགྲམ་ལ་ཁེན་ཏེ། འགྲམ་རོལ་
གྱི་མི་དག་གིས་ཉོ་ཚོང་བྱེད་པ་ལ་ལྟ་བཞིན་པའམ། ཡང་ན་སེམས་གཏིང་གི་དོན་དག་ཅི་
ཞིག་ལ་བསམ་གཞིག་བྱེད་པ་ལྟར་ཅེར་ནས་འདུགཉེ་སར་ཐོན་ལ་ཉེ་དུས་མོས་གློ་བུར་
དུ་ཁོ་མཐོང་བྱུང་བས། དེ་མ་ཐག་ཏུ་སྐད་ཅིག་བརྒྱབ་ནས་ཧ་ཅང་དགའ་བའི་ངང་མདུན་
292



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
དུ་བརྒྱུགས་ནས་ཐོན་བྱུང་། མོའི་ལུས་ལ་ཁེ་སྔོན་ལྟར་སྨན་པའི་ལྭ་བ་ལྟ་བུའི་ཤམ་རིང་
དཀར་བོ་དེ་གྱོན་འདུག་པས། བལྟས་ཚོད་དུ་གཟུགས་པོ་ཧ་ཅང་རིང་བོ་ཡོད་པ་ལྟ་བུའི་
སྣང་བ་ཞིག་བྱིན་འོངས། སྐྲ་ལོ་སིལ་བུར་འཕྱང་བ་དང་གདོང་གི་གཡའ་སངས་པ། བྲང་
ཁ་འབུར་དུ་ཐོན་པ། དེ་མིན་ལུས་ཀྱི་འཕྱོར་སྒེག་སྤྲོས་ཕྱོགས་གང་ནས་བལྟས་ཀྱང་། དེ་
སྔ་སློབ་མའི་དུས་སྐབས་དང་བསྡུར་ན་ན་ཚོད་སྨིན་ཞིང་བུད་མེད་ཀྱི་ཁྱད་ཆོས་འབུར་དུ་
ཐོན་པ་ལྟ་བུའི་མཛེས་ཉམས་ཤིག་གིས་ཁེངས་འདུག
མོ་དགོད་བཞིན་དུ་སྤྲོ་སྣང་ཆེན་པོའི་ངང“ངས་ཁྱོད་འདི་འདྲའི་མགྱོགས་པོར་ཐོན་
ཡོང་བསམས་མ་བྱུང”ཟེར།
ཁོའི་སེམས་ལ་མོས་སྒོར་མོ་ཁྱེར་ཨེ་ཡོང་ལ་སྒུག་ཡོད་པ་མིན་ནམ་སྙམ་ནས། ཧ་ཅང་
ཉམས་མི་བདེ་བར་གྱུར་སོང་། ཁོ་གཉིས་ཀ་སྐྲ་བཞར་ཁང་གི་ནང་དུ་བསླེབས་རྗེས། ཚེ་
རིང་སྒྲོལ་མས་ཁོ་སྔར་བཞིན་རྒྱབ་ཕྱོགས་ཀྱི་འདུག་སྟེགས་རིང་བོ་དེའི་སྟེང་དུ་སྡོད་དུ་
བཅུག་ཅིང་། མྱུར་མོར་འགྱིག་བཟོས་ཇ་ཕོར་ཞིག་གི་ནང་དུ་ཆུ་ཁོལ་ཞིག་བླུགས་ཡོང་
ནས་སྟེར་ཞོར་དུ། ཧ་ཅང་དགའ་གྱིན་པའི་ཉམས་ཀྱིས“ཁ་སང་ངས་ཆུ་ཁོལ་སྐོལ་བྱེད་
ཅིག་ཉོས་པ་ཡིན། དེ་མ་གཏོགས་འགྲུལ་བ་ཞིག་ཡོང་ནའང་འོས་མི་འདུག་པ་འདྲ། དེ་
རིང་ཡོང་ཁོམ་ཡོད་བྱུང་ངམ། ལུག་འཚོང་དུ་ཡོང་བ་ཡིན་མི་སྲིད་ཨང་ཞེས་ཀུ་རེའི་ཚུལ་
དུ་དྲིས་བྱུང་།
ཁོས་ཀྱང་མོར་སྒོར་མོའི་སྐྱིན་པ་མཁོ་གྱིན་པ་ཨེ་ཡིན་སྙམ་གྱིན་ཡོད་པའི་ཁར། དེ་
རིང་ཡང་ལུག་འཚོང་དུ་ཡོང་ཚུལ་བཤད་ན་འོས་མེད་ཅིག་ཡིན་པ་རྟོགས་ནས། དེ་མུར་
རྫུན་ཞིག་ལབ་དགོས་བྱུང༌། ཁོས་ཇ་ཕོར་ལེན་ཞོར་དུང་ཉེ་འགྲམ་དུ་ཡོད་པའི་གཉེན་
ཚན་ཞིག་ལ་སྐོར་རྒྱག་ཏུ་སོང་བ་ཡིན། ད་དུང་ཁྱོད་ཀྱིས་བསྐྱིས་པའི་སྒོར་མོ་ལ་སྐྱིན་པ་
ཡང་ཁྱེར་ཡོང་ཐུབ་མེད། ཐེངས་རྗེས་མར་ངེས་པར་དུ་ཁྱེར་ཡོང་ངེས་ཡིན”ཅེས་བདེན་
293



གཡུ་དྲུག་དཀར་དཔེ་ཚོགས།
ཅོག་ཅོག་ངང་བཤད།
''སྒོར་མོ་ད་དུང་དལ་མོ་བྱོས་དང་ཆོག ཁྱོད་བྲེལ་མི་དགོས།” མོ་ཡང་ཁོའི་འགྲམ་
རོལ་གྱི་འདུག་སྟེགས་སྟེང་དུ་བསྡད་ནས། འཛུམ་བཞིན་དུ་དེ་སྔ་ལྟ་བུའི་ཡིད་སེམས་
བསྲེགས་པར་མིག་འོད་ཅིག་གིས་ཁོར་ལྟ་ཙམ་བྱས་ཏེ། ”གཙོ་བོ་ཁྱོད་ངའི་སར་ཡོང་བ་
འདིས་ང་ཧ་ཅང་དགའ་བྱུང་། ད་ལྟའི་མི་འགའ་རེ་ནི་དགོས་མཁོ་བྱུང་དུས་གམ་དུ་ཡོང་
བ་མ་གཏོགས། དགོས་མཁོ་མེད་དུས་ཕག་ཏུ་གཞའ་ནས་འགྲོ་བཞིན་འདུག དེ་ལྟར་
བྱས་ཚེ་ངོ་མ་ཡིད་ཆད་པ་ཞིག་རེད”ཟེར། །
ཁོ་ཡང་དེ་འཕྲལ་དགོད་ཙམ་བྱས་ནས།“མི་དེའི་སྐོར་ལ་ཁྲེལ་མེད་ཟེར་བ་རེད། ཁོ་
ཚོར་བློ་གཏོད་རྒྱུ་མེད”ཅེས་བཤད་དེ། རང་ཉིད་ཧ་ཅང་ཁྲེལ་ཡོད་ཡིན་པ་གསལ་བཤད་
བྱས་མོད། འོན་ཀྱང་ད་སྔོན་རང་ཉིད་ཀྱིས་ཀྱང་གཉེན་ཚན་ཞིག་ལ་སྐོར་རྒྱག་ཏུ་སོང་བ་
ཡིན་ཞེས་རྫུན་གཏམ་པ་དྲན་ནས། ངོ་གདོང་ཡོངས་ཚ་ལམ་ལམ་དུ་གྱུར།
མོས་ཅུང་ཙམ་ལ་འདང་རྒྱག་ཙམ་བྱེད་བཞིན། “འོན་ཀྱང་དེ་ཡང་ཁོ་ཚོའི་གཤིས་ཀ་
ཡིན་པས་ཐབས་ཡོད་པ་མ་རེད། མི་ཚང་མ་གཅིག་འདྲ་ག་ལ་ཡིན”ཟེར།
མོས་གང་བྱུང་ངང་མི་དེ་རིགས་གུ་ཡངས་སུ་བཏང་འགྲོ་བ་ཁོའི་ཡིད་ལ་མ་དྲན།
དེང་ཐོག་ཅུང་ཡ་མཚར་བར་གྱུར་བ་དང་། དེའི་མུར་སླར་ཡང་མོར་ཚོད་བགམ་ཞིག་བྱེད་
དགོས་སྙམ་སྟེ། འཛུམ་དམུལ་དམུལ་ངང“འོ་ན་ང་ནི་མི་ཅི་འདྲ་ཞིག་རེད”ཅེས་དྲིས།
"དོན་ངོ་མར་ང་ནི་ཁྱོད་ཀྱི་གཤིས་ཀ་ལ་ཧ་ཅང་དགའ་བར་འདུག”མོ་དེ་འཕྲལ་ཧ་
ཅང་དགའ་བའི་ཉམས་དང་བཅས་ཏེ་འུར་ལངས་བྱུང་། “ལྷག་པར་དུ་ཁེ་སྔོན་ཁྱོད་ཀྱིས་
ལུག་འཚོང་མ་ཕོད་པ་དེས་ང་ལ་ཡང་སེམས་འགུལ་ཐེབས་སོང་། མི་ཞིག་ཡིན་ན་བསམ་
དཀར་གཞུང་དྲང་ཞིག་ཡིན་དགོས་པར་མ་ཟད། སྙིང་རྗེ་ལྡན་ཞིང་བསམ་དོན་ལག་ལེན་
དུ་བསྟར་ཡོད་པ་ཞིག་ཀྱང་ཡིན་འོས་པ་རེད། རེད་ཡ། དེ་སྔོན…..''སྐབས་དེར་མོས་
།
294



2
སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
སྒྲི
སླར་ཡང་ཡིད་སེམས་བསྲེགས་པར་བྱེད་པའི་མིག་འོད་མཚར་བོ་ཞིག་གིས་ཁོ་ལ་ལྟ་ཙམ་
བྱས་ཏེ། དེ་ནས་མགོ་དུད་ཅིང་ངོ་གདོང་དམར་བོར་འགྱུར་ཙམ་གྱིས“དེ་སྔོན་ཁྱོད་ཀྱིས་
སློབ་གྲྭ་མི་འདོན་ཞེས་རང་བློ་ཁེར་ཆོད་ངང་བུད་སོང་བ་དེས། ང་ལ་དངོས་གནས་ཡིད་
སྨོན་སྐྱེས་སུ་བཅུག་སོང་། ཡུན་རིང་ཞིག་ལ་ངའི་སེམས་ཀྱང་བདེ་རུ་འབབ་མི་ཐུབ་པར་
གྱུར་སོང”ཟེར།
ཁོས་ནི་ཀུ་རེ་ཚོད་བགམ་གྱིས་དེ་ལྟར་དྲིས་པ་ཡིན་ན་ཡང་། མོས་དོན་དག་རེ་རེ་
སེམས་གཏམ་ངོ་མའི་ཚུལ་དུ་བཤད་བྱུང་བས། ཁོ་ནི་རང་ཉིད་ཀྱི་རྣ་བར་ཡང་ཡིད་མི་
ཆེས་པ་ལྟར་ཧད་པར་གྱུར་ཅིང་། རེ་ཞིག་ལ་མོར་སྐད་ཆ་ཅི་ཞིག་བཤད་དགོས་པའང་མི་
ཤེས་པར་གྱུར་བས། རང་རང་སར་ཁུ་སིམ་མེར་ཁ་བརྡ་མེད་པར་གྱུར་སོང་། མོས་གང་
བྱུང་ངང་ལག་པ་གཉིས་ཀྱིས་ལན་བུར་རེག་རེག་བྱེད་ཀྱིན་འདུག་ཅིང་། ཁོས་ཀྱང་ལས་
རྒྱུ་གཞན་མི་འདུག་པས་མདུན་གྱི་ཇ་ཕོར་བླངས་ནས་ཁམ་འགའ་འཐུང་ཙམ་བྱེད་དགོས་
བྱུང་། ཡིན་ནའང་མོའི་སྐད་ཆ་དེས་ཁོ་ཡང་དངོས་གནས་ཡིད་སེམས་གཡོ་རུ་བཅུག་
བྱུང་། ལུས་སེམས་ཀུན་ཏུ་སྦྲིད་སྨན་བཏབ་པ་ལྟ་བུའི་ཚོར་སྣང་ཡ་མ་ཟུང་ཞིག་གིས་སྦྲིད་
པར་གྱུར་བ་དང་། དེ་དང་ལྷན་དུ་སེམས་ནང་དུ་དྲི་བ་སྣ་ཚོགས་ཤིག་འཕྲོ་རིམ་འཕྲོར་
ཤར་ཡོང་བ་སྟེ། མོས་བཤད་ཀྱིན་པ་འདི་དག་དངོས་གནས་བདེན་པ་ཡིན་ནམ། དེ་སྔོན་
སེམས་ཅན་གྱིས་སྨོན་གཞིར་གྱུར་བའི་མོ་ད་ལྟ་འདི་ལྟར་རང་ཉིད་དང་བར་ཐག་ཉེ་བོ་
ཡོད་དམ། མོས་དེ་ལྟར་རྫུན་བཤད་ནས་རང་ཉིད་ལ་མགོ་སྐོར་གཏོང་མི་སྲིད་ལ་གཏོང་
དོན་ཡང་མེད་པས། ད་ལྟ་གློ་བུར་དུ་སྐད་ཆ་དེ་འདྲ་ཞིག་བཤད་དོན་ཅི་ཡིན་ནམ། འདི་
ནི་རང་ཉིད་ལ་བྱུང་བའི་འཁྲུལ་སྣང་ཞིག་གམ། རྨི་ལམ་ཞིག་ཨེ་ཡིན་ནམ་སྙམ་སྟེ། ཅི་
བྱུང་མེད་པའི་འཚབ་སྣང་ཞིག་ཀྱང་སྐྱེས་བྱུང་།
སྐབས་དེར་སླར་ཡང་མོའི་ཁ་གྲག་བྱུང༌། ཅི་རེད། རྣར་མི་འགྲོ་བ་རེད་དམ”ཞེས་
295



གཡུ་དྲུག་དཀར་དཔེ་ཚོགས།
དྲིས་བྱུང་། འདྲི་བའི་དུས་སུ་ད་སྔོན་བཞིན་མགོ་བོ་དུད་ནས་མེད་པར། ཐད་ཀར་ཁོའི་
གདོང་ལ་བལྟས་ཏེ་ཨུ་ཚུགས་ཀྱི་འཛུམ་ཞིག་མངོན་འདུག །
ཁོ་ནི་སྔར་བས་ཀྱང་འཚབ་པར་གྱུར་སོང་། ''མིན… ...མ་རེད། ག་ལ་ཡིན”ཞེས་
བཤད་ཅིང་གང་ནུས་སྒོས་རང་སེམས་ལྷོད་དུ་དབབ་ཅི་ཐུབ་བྱས་ཀྱང་། ངག་ནས་བཤད་
འོས་པའི་སྐད་ཆ་ཚིག་གཅིག་ཀྱང་མི་འཁྲོལ་བར་གྱུར་སོང་། །
མོའི་ངོ་གདོང་སྔར་བས་ཀྱང་དམར་བོར་གྱུར་སོང་། "འོ་ན་ཁྱོད་ཀྱིས་བལྟས་ན་ང་
ཅི་འདྲ་རེད། སྔོན་ཆད་དང་མི་འདྲ་བར་འདུག་གམ།” མོས་གོམ་གང་མདུན་སྤོས་ཀྱིས་
དེ་ལྟར་དྲིས་བྱུང་། །
ཁོས་འཚབ་འཚུབ་ངང༌། ''གཅིག་འདྲ་ལོས་ཡིན། རེད། འོན་ཀྱང… ...ཁོས་ཡང་
བསྐྱར་སྐྲ་བཞར་གྱི་ཁང་བ་འདིའི་ནང་ཡོངས་ལ་ཞིབ་ལྟ་ཞིག་བྱེད་དགོས་བྱུང་། དོན་ངོ་
མར་ད་ནི་ཅི་ཞིག་བཤད་འོས་པ་ཁོས་ཀྱང་མི་ཤེས་པར་འདུག ཡིན་ཡང་སེམས་ནས་ཁྱོད་
སྐྲ་བཞར་མཁན་ཞིག་ཏུ་གྱུར་འགྲོ་བ་སེམས་སུའང་ག་ལ་དྲན་སྙམ་བྱུང་། །
ཏག་ཏག་སྐབས་དེར་སྒོ་ནང་ནས་མི་གཉིས་ནང་དུ་ཐོན་བྱུང་བས། ཁོ་གཉིས་ཀྱི་ཁ་
བརྡ་ཡང་དེ་མུར་མཚམས་འཇོག་དགོས་བྱུང་། ནང་དུ་ཡོང་མཁན་ནི་འབྲོག་པ་ཕ་བུ་
གཉིས་ཡིན་ཅིང་། ཁོ་ཚོ་སྐྲ་བཞར་དུ་ཡོང་བ་རེད། ཚེ་རིང་སྒྲོལ་མ་མྱུར་མོར་ཡར་ལངས་
ཏེ་དེ་རུ་སྡོད་པར་ཞུས་ཀྱང་། རྒད་པོ་ནི་དེ་གར་འགྲེང་ནས་བསྡད་དེ་སར་ཙོག་རྩིས་མི་
བྱེད་པར་། ཡུད་ཙམ་ལ་ཁོ་གཉིས་ལ་རེས་མོས་ཀྱིས་ཞིབ་ལྟ་ཞིག་བྱས་རྗེས་། ''ཡ་བུ་མོ།
སྐྲ་བཞར་ན་སྒོར་མོ་དུ་ཡིན་”ཞེས་དྲིས་བྱུང་། །
ཚེ་རིང་སྒྲོལ་མས”སྒོར་བརྒྱད་ཡིན”ཞེས་བཤད་བྱུང་།
རྒད་པོས་རྣར་མི་འགྲོ་བའི་ཚུལ་གྱིས“སྒོར་བརྒྱད་ནི་ཧ་ཅང་མཐོ་འདུག”ཟེར།
ཚེ་རིང་སྒྲོལ་མ་ཡང་དགོད་བཞིན་དུའོ་ན་ཁྱོད་ཀྱིས་དུ་སྟེར་འདོད་ན་དེ་བྱིན་དང་
296



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
རང་
ཆོག”ཟེར།
ཚིག་དེས་རྒད་པོ་ཡང་ཅུང་དོགས་མི་བདེ་བར་གྱུར་ཅིང་དེ་མུར་བགད་བྱུང༌། ཅུང་
ཙམ་བགད་རྗེས་འདང་རྒྱག་ཙམ་ཡང་མི་བྱེད་པར་། ''ཡ། ཁྱོད་ནི་བུ་མོ་དྲང་མོ་ཞིག་རེད།
སྒོར་བརྒྱད་ཡིན་ན་ཡིན་དུ་ཆུགས། འདིའི་སྐྲ་བཞར་རོགས”ཟེར་ནས་གན་དུ་ཁྲིད་པའི་
ལོ་ཆུང་དེ་བསྟན་རྗེས། རང་ཉིད་ཀྱང་ཚུར་ཡོང་སྟེ་ཁོའི་གན་དུ་གཏད་ནས་འདུག་སྟེགས་
སྟེང་བསྡད་བྱུང་། །
"འདི་རུ་ཤོག”
ཚེ་རིང་སྒྲོལ་མས་ལོ་ཆུང་དེ་ཕར་ཁྲིད་ནས། ཐོག་མར་མགོ་བཀྲུ་ས་རུ་མགོ་བཀྲུས་པ་
དང༌། དེ་ནས་ཕྱིར་ཁྲིད་ཡོང་སྟེ་སྐྲ་བཞར་སའི་འདུག་སྟེགས་སྟེང་དུ་སྡོད་དུ་བཅུག་ཅིང་།
གོང་བ་ལག་ཕྱིས་ཀྱིས་གཅུད་རྗེས། ལག་གཡས་པས་ཁེ་གྲི་དང་གཡོན་པས་སོ་མང་བཟུང་
སྟེ། ཧ་ཅང་བྱང་ཆ་ལྡན་པའི་ངང་སྐྲ་བཞར་བའི་ལས་ལ་ཞུགས་སོང་བས། རྒད་པོ་དེ་དང་
ཁོ་གཉིས་ཀྱིས་མོས་སྐྲ་བཞར་བའི་ངང་ཚུལ་ལ་བལྟས་ནས་བསྡད། རྒད་པོ་དེ་ཡང་ཧ་ཅང་
སྤྲོ་སྣང་ཅན་ཞིག་ཡིན་འདུག ཁོས་ཚེ་རིང་སྒྲོལ་མས་བྱང་ཆ་ལྡན་པའི་སྒོ་ནས་སྐྲ་བཞར་
བའི་ངང་ཚུལ་ལ་ལྟ་བཞིན་དུ། ཀུ་རེ་རྩེ་གྱིན་པ་ལྟར་འཛུམ་དམུལ་དམུལ་ངང“ཨ་ཙི་ཙི།
ཁྱོད་ཀྱིས་སྐྲ་དེད་ན་རྒྱ་མོ་ཞིག་དང་འདྲ་བར་འདུག ངོ་མ་བྱང་ཆ་ཞིག་འདུག་ཟེར། །
ཚེ་རིང་སྒྲོལ་མས་ཁོར་ལྟ་ཙམ་བྱས་ཏེ་དགོད་བཞིན་དུ”འོ་ན་བོད་མོས་སྐྲ་འདེད་མི་
ཤེས་པ་རེད་དམ”ཞེས་དྲིས་བྱུང་། །
རྒད་པོས་ཀྱང་གནས་ལུབ་ས་མང་བོ་བཤད་རྒྱུ་མེད་པའི་ངང“སྐྲ་འདེད་མི་ཤེས་རྒྱུ་
མེད་ན་ཐང་མོད། ངས་བོད་མོ་ཞིག་གིས་སྐྲ་བཞར་གྱིན་པ་མཐོང་མ་མྱོང་”ཟེར་བཞིན་
གདོང་ལ་འཛུམ་ཞིག་ལངས་བཞིན། མུ་མཐུད་དུ་མོས་སྐྲ་བཞར་ཚུལ་ལ་ཞིབ་ལྟ་བྱེད་
ཀྱིན་འདུག
297



གཡུ་དྲུག་དཀར་དཔེ་ཚོགས།
ཚེ་རིང་སྒྲོལ་མ་ཡང་དགོད་ཙམ་བྱས་ནས“དེ་རིང་ནི་ཁྱོད་ཀྱིས་རིག་བྱུང་ཨང”
ཞེས་བཤད་རྗེས། གན་དུ་ཡོད་པའི་ཁོ་ལ་ཟུར་མིག་གིས་ལྟ་ཙམ་བྱས་ཏེ། མུ་མཐུད་དུ་སྐྲ་
བཞར་བའི་ལས་ལ་དམིགས་པ་གཏད་སོང་།
སྐབས་འདིར་ཁོས་ཀྱང་སེམས་མ་གཡེང་བར་ཁོ་གཉིས་ཀྱིས་ཁ་བརྡར་ཉན་གྱིན་
ཡོད་པས། དེང་ཐོག་རྒོད་པོའི་ཀུ་རེ་རྩེ་བ་ལྟ་བུའི་སྐད་ཆ་དེ་དག་ལ་དགོད་བྲོ་བའི་སྣང་
བ་ཞིག་སྐྱེས་བྱུང་མོད། འོན་ཀྱང་རིམ་བཞིན་དུ་རྒད་པོའི་ལྟ་ཚུལ་དེ་དག་ཀྱང་ཧ་ཅང་
བདེན་པ་སྟེ། རང་ཉིད་ལ་མཚོན་ན་ཡང་ད་བར་དུ་མཐོང་བའི་སྐྲ་བཞར་མཁན་དག་ནི་
སྨད་ཕྱོགས་ནས་ཡོང་བའི་རྒྱ་མི་ཕོ་མོ་འབྱོར་འཁོས་ཞན་པ་ཤ་སྟག་ཡིན་པ་ལས། རིགས་
རུས་ཀྱི་ཐོབ་ཐང་ཡོད་པའི་མི་ཞིག་གིས་སྐྲ་བཞར་ལས་ཀ་གཉེར་གྱིན་པ་མཐོང་མ་མྱོང་
ལ། ལྷག་པར་དུ་བོད་མི་ཞིག་གིས་འདི་ལྟ་བུའི་གདོལ་བའི་ལས་གཉེར་ཀྱིན་པ་གཏན་
ནས་མཐོང་མ་མྱོང་བས། མོར་བཟུང་བའི་ལྟ་ཚུལ་ཡང་རིམ་བཞིན་དུ་འགྱུར་དགོས་སོང་།
ཁོའི་སེམས་ལ་མོས་སྐྲ་བཞར་བའི་ལས་ཀ་བྱེད་པ་ནི་ཧ་ཅང་འུ་ཐུག་གི་བྱ་སྤྱོད་ཅིག་ཡིན་
པར་འདུག་ཅིང་། ལས་ཀ་འདི་གཉེར་བའི་ལྟག་རྒྱབ་ཏུ་མི་ལ་སྨྲ་མི་ཕོད་པའི་གཏམ་རྒྱུད་
བཙོག་པོ་ཞིག་ཅིས་ཀྱང་ཡོད་ངེས་སུ་འདུག་སྙམ་ནས། མིག་མདུན་གྱི་མི་འདི་ནི་སྔོན་
ཆད་སློབ་གྲྭའི་ནང་དུ་ཀུན་གྱི་སྨོན་གཞིར་གྱུར་བའི་མོ་མིན་པ་ལྟ་བུའི་ཚོར་སྣང་བྱུང༌།
ཁོའི་སེམས་ལ། སྔོན་ཆད་མོར་མི་ཀུན་གྱིས་ཡིད་སྨོན་དང་བཅས་མངོན་ལྐོག་གང་རུང་དུ་
རེ་འབོད་བྱེད་པའི་དུས་སུ་ཁོ་ལྟ་བུ་ནི་མིག་ནང་དུ་ཡང་མི་འཇོག་ལ། ཐ་ན་མངོན་སུམ་
འཛེམ་མེད་སྒོས་མི་མང་གི་ཁྲོད་ནས་དགེ་རྒན་ལ་ཞུ་གཏུགས་བྱས་པ་ཡིན་ཡང་། ད་ལྟ་
གནས་བབ་སྡུག་པོ་འདི་འདྲར་ལྷུང་དུས་བསྐྱར་དུ་ཁོ་ལ་ངོ་གཡོག་གིས་འགྲིག་མཐུན་ཨེ་
ཡོང་ལ་རེ་བ་བྱེད་ཀྱིན་འདུག་པར་མ་ཟད། ཐ་ན་ཁེ་སྔོན་དོན་མེད་དུ་ཁོ་ལ་སྒོར་མོ་བསྐྱིས་
པ་དེར་ཡང་དམིགས་ཡུལ་ངེས་ཅན་ཞིག་ཡོད་རྒྱུ་རེད་སྙམ་ནས། སེམས་ཧ་ཅང་མི་བདེ་
298



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
བར་གྱུར་སོང་།
ཁོས་དེ་ལྟར་བསམ་བློ་བཏང་སྟེ། ཐ་ན་སྐྲ་བཞར་ཚར་ཏེ་འབྲོག་པ་ཕ་བུ་གཉིས་ཀ་ཇི་
ལྟར་སྒོར་སོང་བ་ཡང་མ་ཤེས་པ་འདྲ། ཁོས་ཧུར་རེར་མིག་མདུན་གྱི་ཅི་ཞིག་ལ་ཧ་ཅང་
བཟབ་ནན་ངང་ཞིབ་ལྟ་བྱེད་པ་ལྟར་ཅེར་ནས་འདུག མོས་ལག་པ་བཀྲུས་རྗེས་སླར་ཡང་
ཁོའི་གན་དུ་ཡོང་ནས་སྡོད་ཞོར་དུ་ཧ་ཅང་དགའ་བཞིན་པའི་ངང་། ངས་སྐྲ་བཞར་བ་ཅི་
འདྲ་རེད། ངས་ཀྱང་སྦྱང་ནས་ཡུན་རིང་འགོར་མེད”ཟེར།
ཁོ་གཞི་ནས་བསམ་གཞིགས་ཀྱི་ཀློང་ནས་ཕྱིར་ཐོན་ཏེ་ཕར་ལྟ་ཚུར་ལྟ་ཞིག་བྱས་ཤིང་།
དེ་ནས་སླར་ཡང་མོའི་ལུས་ཀྱི་ལྭ་བ་ལ་ཞིབ་ལྟ་ཞིག་བྱས་ནས་ཅུང་གཟབ་ནན་ངང་། “ཁྱོད་
སྐྲ་བཞར་མཁན་ཞིག་མ་བྱས་ན་མི་ཆོག་གམ”ཞེས་དྲིས།
ཁོའི་དྲི་བ་དེས་མོའི་ཤ་སྐྱིའི་གཏིང་རུམ་ནས་བརྡོལ་ཡོང་བའི་སྤྲོ་སྣང་གི་འཛུམ་
མདངས་ཡོངས་རྫོགས་འཕྲལ་མ་ཉིད་དུ་ཕྱིར་བསྡུ་རུ་བཅུག་བྱུང་། ཕལ་ཆེར་ཁོས་དེ་ལྟར་
དྲིས་ཡོང་བ་མོའི་སེམས་ཀྱི་ཟུར་ལ་ཡང་དྲན་མེད་པ་དང་འདྲ་བར། རང་དབང་མེད་
པར་ཡུད་ཙམ་ལ་ཁོའི་གདོང་ལ་ཅེར་ནས་སྡོད་པ་དང༌། དེ་མུར་མིག་འོད་ཕྱིར་བསྡུས་ཏེ་
ཅེར་རེར་མདུན་ཕྱོགས་ཀྱི་ཐང་གཅལ་ཏུ་ལྟ་བཞིན་དུ་སྐད་དམའ་མོས།“དོན་ངོ་མར་ངས་
ཀྱང་དེང་ཐོག་ནས་སྐྲ་བཞར་རྩིས་བྱེད་འདོད་མེད་པར། གྲོང་ཁྱེར་དུ་ཉུལ་ནས་གླུ་གཞས་
བཏང་སྟེ་རང་ཁ་གསོ་དགོས་སྙམ་པ་ཡིན། ད་ལྟ་གླུ་བ་གླུ་མ་མང་པོས་དེ་ལྟར་བྱེད་ཀྱིན་པ་
མ་རེད་དམ། ངས་ཀྱང་དེ་ལྟར་ནུས་པར་གདེང་ཚོད་ཡོད།”མོས་དེ་ལྟར་བཤད་དུས་ངག་གི་
གདངས་ཅུང་ཟད་འདར་གྱིན་པ་ལྟར་སྣང་། མོས་སླར་ཡང་ཁོ་ལ་མིག་ཟུར་གྱིས་ལྟ་ཙམ་
བྱས་ཤིང་། མུ་མཐུད་དུ་ཡིད་ཕམ་པའི་ངང”འོན་ཀྱང་ཡུལ་མི་དག་ནི་དེ་ལ་གཏན་ནས་
འཐད་ཀྱིན་མེད་པར་མ་ཟད། ད་དུང་ང་ས་ཆ་ཆ་མེད་ཅིག་ལ་གནས་ལ་སྟེར་རྩིས་བྱས་
བྱུང་། དེ་བས་འུ་ཐུག་སྟེ་སྐྲ་བཞར་རྒྱུ་སྦྱངས་པ་ཡིན”ཟེར་ནས། མ་ཉེས་ཁ་གཡོག་ཐེབས་
299



་ ་...
གཡུ་དྲུག་དཀར་དཔེ་ཚོགས།
པའི་བྱིས་པ་ཞིག་དང་འདྲ་བར་མགོ་བོ་དུད་ཅིང་སྨྲ་བ་བསྡམས་ནས་བསྡད་བྱུང་།
“འོ་ན་ལས་ཀ་གཞན་ལས་རྒྱུ་མི་འདུག་གམ།” ཁོས་དེ་ལྟར་བཤད་རྗེས་རང་ཉིད་ཀྱི་
དྲི་བ་དེ་ཅུང་བཙན་སོང་བ་ལྟར་དུ་སྣང་བས། ཅུང་དོགས་མི་བདེ་བར་གྱུར་ཏེ། སེམས་
ལ་འདི་ལྟར་ཤར་བ་སྟེ། དོན་ངོ་མར་རང་ཉིད་ཀྱིས་ཀྱང་དེ་ལྟར་སེམས་ཁུར་བྱེད་དོན་ཅི་
ཡོད་དམ། སྔོན་ཆད་མོ་ནི་ན་ཟླའི་ཁྲོད་ཀྱི་མེ་ཏོག་ལྟ་བུ་ཡིན་ཡང་། ད་ལྟ་མི་ཐམས་ཅད་
ཀྱི་མིག་ནང་དུ་མེད་ཅིང་དམན་སར་འཕེན་པའི་སྐྲ་བཞར་མཁན་ཞིག་རེད། ཆར་སྡོད་
བྱེའུ་ཁ་སྐོམ་ཡང་། །ས་ལ་བབས་པའི་ཆུ་མི་འཐུང་། །ཟེར་བ་མིན་ནམ། རང་ཉིད་ཀྱང་སྟག་
ཤ་ར་ཞིག་ཡིན་པས་གཞན་ལ་དགོས་དུས་ལྷ་རྫས་དང་། མི་མཁོ་དུས་གདོན་རྫས་བྱེད་དུ་
གཞུག་དོན་མི་འདུག་སྙམ། འོན་ཀྱང་དྲན་ཚུལ་དེ་ནི་ཧ་ཅང་ཡང་དག་ཅིག་ཡིན་མིན་
ཁོས་ཀྱང་གསལ་བོར་མི་རྟོགས་པས། ཁོའི་སེམས་ཀྱང་རྒྱུ་མཚན་མེད་པར་ཅུང་བློང་བློང་
བོར་གྱུར་སོང་།
མོས་མུ་མཐུད་དུ་ཁོའི་གདོང་ལ་ལྟ་མི་ཕོད་པར་མགོ་གུག་ནས་ཐང་གཅལ་ལ་རྡོག་
པས་ཕུར་ཕུར་བྱེད་བཞིན་དུ་ད་ནི་ཅི་ཞིག་ལས་ཨང”ཟེར་བཞིན་ངོ་གདོང་ལ་སྐག་ཚོས་
བྱུག་པ་ལྟར་ཧ་ཅང་དམར་བོར་གྱུར་འདུག
ཁོ་གཉིས་ལ་རེ་ཞིག་ཁ་བརྡ་མེད་པར་གྱུར་སོང་། །
ཅུང་ཙམ་ནས་ཁོའི་སེམས་ལ་ལུག་གཉིས་ཀ་ད་དུང་སོལ་འཚོང་རྒད་པོའི་གན་དུ་
བཏགས་ནས་ཡོད་པ་དྲན་ཞིང་། རང་ཉིད་འདི་གར་འདི་ལྟར་དོན་མེད་དུ་སྡོད་དོན་ཅི་
ཡོད་དམ་སྙམ་ནས། མོར་ལྟ་མི་ཕོད་པ་ལྟར་རྟབ་རྟབ་པོར་ཡར་ལངས་ཤིང་། “ཐེངས་རྗེས་
མར་ངས་ཁྱོད་ཀྱི་སྒོར་མོ་ངེས་པར་དུ་ཁྱེར་ཡོང་ངེས་ཡིན”ཞེས་བཤད། །
ཐེངས་འདིར་མོས་ཀྱང་སྔོན་ལྟར་ང་ལ་སྒོར་མོའི་དགོས་མཁོ་མེད་ཅེས་བཤད་མ་
བྱུང་། དལ་དལ་ངང་ཡར་ལངས་ཏེ་ཚུར་ཡོང་ཞིང་། ཁོའི་གདོང་ལ་ལྟ་མི་ཕོད་པར་སྒོ་ཁའི་
30O



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
བྲི
བར་དུ་སྐྱེལ་མ་བྱས་བྱུང་། སྐབས་འདིར་མོའི་ངོ་གདོང་དུ་སྐྱོ་གདུང་གི་གྲིབ་མས་ཡོངས་
སུ་གཡོགས་ཡོད་ན་ཡང་། ཁོས་དེ་དག་ལ་མཉམ་འཇོག་ཅི་ཡང་མ་བྱས་པར་ཤར་རེར་སྒོར་
བུད་ཅིང་། མོར་བདེ་མོ་ཙམ་ཡང་བཤད་རྒྱུ་མ་བྱུང་བར་གོམ་སྟབས་ཆེན་པོས་ཕྱི་སྒོའི་
ཕྱོགས་སུ་སོང་། ཁོ་འགྲོ་ཞོར་དུ་སེམས་ལ་རང་དབང་མེད་པར་དྲི་བ་ཞིག་བསྐྱར་བཟླས་
ཀྱིས་འདོན་པར་བྱེད་དེ། དེ་ནི་ད་ནི་ངས་ཅི་ཞིག་བྱས་ན་བཟང་”ཞེས་པ་དེ་རེད།
ཐེངས་དེར་ཁོས་ལུག་མ་བཙོངས་པར་ཡུལ་ལ་ལོག་པ་དེར་ཨ་ཕས་ཀྱང་སྐྱོན་བརྗོད་
ཅི་ཡང་བྱས་མ་སོང་། རྒྱུ་མཚན་ནི་ཁོ་ཕྱིར་ཡུལ་དུ་ཐོན་དུས་ཁོ་ཚང་ལ་ལོ་ན་རྒན་པའི་གྲྭ་
རྒན་ཞིག་ཡོང་ཡོད་ཅིང་། ཨ་ཕས་གྲྭ་རྒན་དེར་བུ་ཡི་ནུས་མེད་ཀྱི་རང་བཞིན་ཚུལ་བཞིན་
བརྗོད་པ་སྟེ། ད་ནི་ཁོ་ཡང་ལོ་ན་རྒས་སོང་བས་མུ་མཐུད་དུ་སྡིག་ལས་བྱེད་མི་འདོད་པར་
མ་ཎི་འགའ་རེ་འདོན་རྩིས་ཡིན་མོད། འོན་ཀྱང་བུ་ཡིས་ཅི་ཡང་མི་ནུས་པར་འདུག ཐ་
ན་ཁེ་སྔོན་ནས་བསྟུད་མར་ཐེངས་གཉིས་ལ་ལུག་འཚོང་དུ་སོང་ཡང་། ཤན་པ་དག་གིས་
དམར་གསོད་བྱེད་ཀྱིན་པ་མཐོང་འཕྲལ་བཙོང་མ་ཕོད་པར་གཞན་ལ་སྒོར་མོ་བསྐྱིས་ནས་
བཟའ་ཕྱེ་ཉོས་ཚུལ་ཇི་མ་ཇི་བཞིན་དུ་བཤད་པ་ན། གྲྭ་བ་རྒན་པ་དེས་སྐད་ཆ་དེ་ཐོས་
འཕྲལ་ཧ་ཅང་ཡིད་སྨོན་སྐྱེས་པ་ལྟར་གྱུར་སོང༌། དེ་ཧ་ཅང་བཟང་གི སྡིག་ལས་མ་བྱས་
ན་དེ་ལས་ལྷག་པ་ཅི་ཡོད། འོན་ཀྱང་འཇིག་རྟེན་པ་ཞིག་གི་སྐྱེ་བ་བླངས་ན། ཇི་ལྟར་
བྱས་ཀྱང་ཁྱིམ་ཚང་གི་ཁ་རྒྱབ་གསོ་དགོས་པ་ཡིན་པས། སྡིག་ལས་བྱེད་མི་བྱེད་ཐད་རང་
དབང་མེད་པ་ཡིན་མོད། ཁྱོད་ཀྱི་བུ་འདི་གཞན་དང་མི་འདྲ་བ་ཞིག་འདུག་པར་བལྟས་
ན། སྐྱེས་པ་སྔོན་མར་བྱང་ཆུབ་སེམས་དཔའ་ཞིག་གི་རྣམ་ཤེས་ཡིན་པ་འདྲ་ཞེས་བཤད་
སོང་། །
གྲྭ་བ་རྒན་པའི་སྐད་ཆ་དེས་ཨ་ཕར་ཡང་སེམས་འགུལ་ཆེན་པོ་ཞིག་ཐེབས་སུ་བཅུག་
སོང་། དེ་ནས་བཟུང་ཨ་ཕས་ཁོ་ལ་ནུས་པ་མི་འདུག་ཅེས་གཤེ་གཤེ་མི་གཏོང་བའི་ཁར།
301



གཡུ་དྲུག་དཀར་དཔེ་ཚོགས།
ཡར་བསྐྱར་ཁོ་ལ་ཁྱོད་སོང་སྟེ་ལུག་ཚོངས་ཤིག་ཅེས་པའི་སྐད་ཆའང་བཤད་མ་མྱོང་། དེ་
ལས་ལྡོག་སྟེ་ནམ་རྒྱུན་ཁོ་ལུག་རྫི་ནས་ཕྱིར་ཁྱིམ་དུ་ལོག་སྟེ་བཟའ་བཏུང་ལ་རོལ་བའི་
སྐབས་དག་ཏུ། ཨ་ཕས་མ་ཎི་འདོན་མཚམས་ཀྱང་བཞག་སྟེ་སྨྲ་བ་མེད་པར་ཁོ་ལ་ཅེ་རེར་
ལྟ་བཞིན་པ་ནི། ཁོའི་ལུས་ཀྱི་ཆ་ཤས་གང་ཞིག་ཏུ་བསྐུངས་ཡོད་པའི་བྱང་ཆུབ་སེམས་
དཔའི་རྣམ་ཤེས་ཡིན་པའི་མངོན་རྟགས་དེ་འཚོལ་གྱིན་པ་དང་གཉིས་སུ་མ་མཆིས། ཡིན་
ནའང་ཐེངས་དེར་ཁོ་དེ་ལྟར་ཚེ་རིང་སྒྲོལ་མ་དང་གྱེས་པ་ནས་བཟུང་། སེམས་གཏིང་
ཞིག་ནས་རང་ཉིད་ཀྱི་དངོས་པོ་ཅི་ཞིག་བོར་བརླག་ཏུ་གྱུར་སོང་བའི་སྣང་བ་ཞིག་དབང་
མེད་དུ་སྐྱེས་བྱུང་ཞིང་། ཅི་བྱུང་མེད་པར་སེམས་ཡོངས་བློང་བློང་བོར་གྱུར་ཏེ་ལས་ཀ་ཅི་
ཡང་ལས་མི་འདོད་ཅིང་། ཟས་ཅི་ཡང་ཟ་མི་འདོད་པའི་ཚད་དུ་གྱུར་བར་མ་ཟད། ལྷག་
པར་དུ་ཨ་ཕས་མིག་མདངས་དེ་ལྟ་བུས་ཁོ་ལ་གཟབ་ལྟ་བྱེད་པའི་ཚུལ་མཐོང་འཕྲལ། གང་
བྱུང་དུ་ཚིག་པ་ཟོས་ཡོང་བར་མ་ཟད། ཁྱིམ་ནང་གི་མི་སུ་ལ་ཡང་ཁ་བརྡ་བྱེད་མི་འདོད་
པར་གྱུར་འགྲོ། ཁྱིམ་མི་དག་གིས་ཁོའི་གློ་བུར་བའི་འགྱུར་ལྡོག་མཚར་བོ་དེ་མཐོང་འཕྲལ་
ཁོ་ལ་ཅི་ཞིག་བདེ་ཡིན་མི་འདུག་པ་ཨེ་ཡིན་སྙམ་སྟེ་སེམས་ཐེ་ཚོམ་གྱི་ཁྱོགས་སུ་འཕྱང་
བར་གྱུར་འདུག ཁོ་དགོང་མོ་མལ་སའི་ནང་དུ་ཉལ་ཡང་གཉིད་མི་ཡོང་བར། སེམས་
ནང་དུ་ལུག་འཚོང་དུ་སོང་བའི་ཉིན་དེ་དག་ལ་ཚེ་རིང་སྒྲོལ་མ་དང་ཐུག་འཕྲད་བྱས་
ཚུལ་དག་ཁོ་ན་དྲན་ཡོང་ལ། མོས་བཤད་པའི་སྐད་ཆ་དེ་དག་རང་ཉིད་དང་བར་ཐག་
དེ་འདྲའི་ཉེ་ཞིང་དེ་འདྲའི་སྙན་པོ་ཡོད་པའི་སྣང་བ་ཞིག་ཤར་ཡོང་བར་མ་ཟད། ལྷག་
པར་དུ་སྐད་ཆ་བཤད་པའི་དུས་དག་ཏུ་གང་བྱུང་ངང་ཁོ་ལ་ལྟ་དུས་ཀྱི་ཧ་ཅང་ཡིད་སེམས་
བསྲེགས་པར་བྱེད་པའི་མིག་འོད་དེ། བདུད་ཀྱི་ཆོ་འཕྲུལ་བཞིན་མིག་ལམ་ནས་མི་ཡལ་
བར་མངོན་ཡོང་གིན་འདུག སྐབས་འདིར་ཁོའི་སེམས་ངོར་མོས་བཤད་པའི་སྐད་ཆ་དེ་
དག་ལ་ཡང་གནས་ལུགས་ངེས་ཅན་ལྡན་པའི་སྣང་བ་སྐྱེས། གལ་ཏེ་མོ་ཡང་རང་ཉིད་ཀྱི་
302



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
རེ་བ་བཞིན་དུ་གྲོང་ཁྱེར་དུ་གླུ་དབྱངས་ལེན་དུ་སོང་བའམ་ཕ་མའི་ངག་བཞིན་ཐག་རིང་
གི་ཡུལ་དུ་གནས་ལ་སོང་བ་ཡིན་ཚེ། འདི་ལྟར་ཁོ་གཉིས་ཡང་བསྐྱར་ངོ་འཕྲད་པའི་གོ་
སྐབས་གཏན་ནས་ཡོད་མི་སྲིད་པ་རེད། མོས་གདམ་ག་འདི་འདྲ་བྱས་པ་དེས་ཁོ་གཉིས་
ལ་སླར་ཡང་འཛོམས་པའི་གོ་སྐབས་འདི་འདྲ་ཞིག་ཡོད་པར་གྱུར་པ་ཡིན་པས། འདི་ནི་
ཚད་ངེས་ཅན་ཞིག་ནས་བཤད་ན་ལས་ཀྱིས་ཁོ་གཉིས་ལ་ཆེད་དུ་ལས་ཀྱིས་བཀོད་སྒྲིག་
བྱས་པ་ཞིག་ཡིན་ཡང་སྲིད། སྐབས་འདིར་ཁོ་ལ་རང་དབང་མེད་པར་ཅིས་ཀྱང་ལུག་
འཚོང་ཐབས་བྱེད་དགོས་སྙམ་པའི་འདུན་པ་ཞིག་བཟློག་མེད་དུ་སྐྱེས་བྱུང་བ་སྟེ། གང་
མྱུར་ངང་ལུག་བཙོངས་ཏེ་ཚེ་རིང་སྒྲོལ་མ་ལ་སྒོར་མོའི་སྐྱིན་པ་དེ་འཇལ་དགོས་བསམས་
བྱུང་། གལ་ཏེ་ད་ཐེངས་ཀྱང་སྒོར་མོ་སྟེར་རྒྱུ་མ་བྱུང་ཚེ་ཁོ་ནི་དངོས་གནས་ཁ་དན་ཚིག་ཏུ་
མི་གནས་པའི་མི་ཞིག་ཏུ་གྱུར་སོང་བ་སྟེ། མོས་ཡིད་སྨོན་བྱེད་ཀྱིན་པའི་རང་ཉིད་དུ་མ་
གྱུར་བར་རང་ཉིད་ཀྱིས་བཤད་པའི་མི་ཁྲེལ་མེད་ཀྱི་རིགས་སུ་གྱུར་པ་རེད། ཁོས་ཅི་ནས་
ཀྱང་མོའི་སེམས་ཁོང་དུ་རང་ཉིད་ལ་དེ་ལྟ་བུའི་མེ་ཐ་ཤལ་བ་ཞིག་ཡིན་པའི་བག་ཆགས་
ཤིག་འཇོག་མི་རུང་སྙམ། དོན་དངོས་སུ་གྲྭ་བ་རྒན་པ་དེས་བཤད་པ་ཧ་ཅང་བདེན་འདུག་
པ་སྟེ། འཇིག་རྟེན་པ་ཞིག་ཡིན་ན་སྡིག་ལས་མ་བྱས་པར་ཁྱིམ་ཚང་གི་ཁ་རྒྱབ་ཇི་ལྟར་
གསོ་རྒྱུ། ཁོར་མཚོན་ན་ཡང་ལུག་མ་བཙོང་བར་སྒོར་མོ་ཞིག་ཇི་ལྟར་བཙལ་རྒྱུ། ལུག་
རྫི་ཞིག་ཡིན་ན་ལུག་བཙོང་སྟེ་ཁྱིམ་ཚང་གི་ཁ་རྒྱབ་མི་གསོ་བར་དངོས་པོ་གཞན་ཅི་ཞིག་
གིས་གསོའམ། དོན་ངོ་མར་བཤད་ན་རང་ཉིད་ཀྱིས་ལུག་ལ་འཚོ་སྐྱོང་བཟང་བོ་བྱས་ཏེ་ཤ་
ཤེད་རྒྱས་སུ་བཅུག་པ་དང་། དེ་རྗེས་རང་ཉིད་ཀྱི་ཁ་རྒྱབ་གསོ་བྱེད་དུ་བཙོང་བ་ནི་གནས་
ལུགས་དང་མཐུན་པ་ཞིག་ཀྱང་རེད། དེ་ནི་རང་ཉིད་ཀྱིས་ངལ་རྩོལ་བྱས་པའི་འབྲས་བུ་
ཡིན་པས་དོན་མེད་ཀྱི་ཚེ་སྲོག་ལ་གནོད་སྐྱོན་གཏོང་བ་དང་གཏན་ནས་བསྡུར་ཐབས་
མེད། ཁོས་དེ་ལྟར་སྙམ་བཞིན་དུ་ཡང་བསྐྱར་རྒྱ་སྲང་དུ་ལུག་གཉིས་འཚོང་དུ་འགྲོ་བར་
303



གཡུ་དྲུག་དཀར་དཔེ་ཚོགས།
སེམས་ཐག་བཅད།
ཐེངས་འདིར་ཁོས་སླར་ཡང་ཤ་བཟན་ཡ་རུ་འདྲ་བ་གཉིས་འབྲེང་བས་སྐེ་སྦྲེལ་བྱས་
ཏེ་རྫོང་མཁར་དུ་ཁྱེར། ཁོ་ལུག་འཚོང་དུ་འགྲོ་རྒྱུ་ཡིན་པ་ཡུལ་ནས་ཨ་ཕ་ལ་ཡང་བཤད་
མེད་དེ། བསྟུད་མར་ཐེངས་གཉིས་ལ་ལུག་འཚོང་མ་ཕོད་པས་ཁོས་ཡང་བསྐྱར་ཡུལ་མི་
དག་ལ་དེ་ལྟར་བཤད་པར་ངོ་གནོང་བས་རེད། ཡུལ་ནས་ཡོང་དུས་སུ་ལྐོག་ཏུ་རུམ་ལ་
འབྲེང་བ་ཞིག་བཟུང་སྟེ་རྩྭ་སར་བསླེབས་རྗེས་ལུག་རྫི་འགའ་ལ་རོགས་བྱེད་དུ་བཅུག་སྟེ་
ལུག་གཉིས་ཀ་བཟུང་བ་དང་། ལུག་ཁྱུ་ཡང་མི་གཞན་ལ་བཅོལ་ནས་གཞུང་ལམ་འགྲམ་
དུ་སོང་ནས་རླངས་འཁོར་ལ་བསྒུགས། གཞུང་ལམ་ནི་རྩྭ་རའི་མར་འགྲམ་གྱི་བྱེ་མའི་
མཐར་བརྒྱུད་ནས་ཡོད་པས་བར་སྐབས་འདིར་རླངས་འཁོར་ལ་སྟབས་འགྲིག་མིན་ཐད་
སེམས་ཁུར་བྱེད་མི་དགོས་ཏེ། རླངས་འཁོར་ཁ་ལོ་བ་དག་གིས་ནམ་རྒྱུན་ལུག་དྲུད་ནས་
རྫོང་མཁར་རམ་ཟི་ལིང་དུ་བསྐྱོད་དེ་གླུ་བཙའ་མཐོན་པོ་ལེན་གྱིན་ཡོད་པས། འཁོར་
སྒམ་སྟོང་བ་ཡིན་པའི་སྐབས་སུ་ཁོ་ཚོ་ཡང་ཟོག་འཚོལ་མཁན་ཞིག་དང་འདྲ་བར་ལམ་
ཧྲིལ་བོར་མིག་རིག་རིག་གིས་མི་ཕྱུགས་གང་རུང་ཞིག་འདྲུད་རྒྱུ་ཨེ་རྙེད་ལ་རེ་བ་བྱེད་
ཀྱིན་ཡོད་ཅིང་། ལན་རེར་མི་ཕྱུགས་གཅིག་ཀྱང་འདྲུད་རྒྱུ་མ་བྱུང་ཚེ་དེ་ནི་གྱོང་གུད་ཅིག་
ཏུ་བརྩི་བཞིན་ཡོད་པས་རེད། ཁོས་ཡུན་རིང་ལ་སྒུག་མ་དགོས་པར་སྤྱི་སྤྱོད་རླངས་འཁོར་
ཞིག་ཐོན་བྱུང་ལ། ཁ་ལོ་བས་རླངས་འཁོར་གྱི་ཁ་བསྒགས་རྗེས་ལུག་ལ་བལྟས་ཏེ། ལུག་ལ་
ཡང་མི་ཡི་གླ་ཆ་དགོས་ཟེར་བས། ཁོས་དེ་མ་ཐག་ཏུ་དང་ལེན་བྱས། ལུག་གཉིས་ཀར་ཡང་
ཁོ་དང་མཉམ་དུ་མི་ཡི་འདུག་སྟེགས་ཀྱི་བར་དུ་འཚངས་སུ་བཅུག་པས་ཧ་ཅང་དྲོན་པོར་
སྣང་ལ། མཐའ་འཁོར་གྱི་མི་འགའ་རེས་ལུག་གཉིས་ཀྱི་ཤ་ཤེད་ལ་བསྟོད་བསྔགས་བྱེད་
ཀྱིན་འདུག་པས། བལྟས་ཚོད་དུ་འཆམ་མཐུན་གྱི་སྤྱི་ཚོགས་ཞེས་པ་ནི་འདི་འདྲ་ཞིག་
ཡིན་རྒྱུ་རེད་ཨང་སྙམ་པའི་ཚོར་སྣང་ཞིག་བྱིན་འོང་། །
3O4



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
གྱི
གྱི
རྫོང་མཁར་གྱི་སྲང་མགོར་ཐོན་མ་ཐག་ཏུ་སྤྱི་སྤྱོད་རླངས་འཁོར་ལས་ལུག་གཉིས་
སར་བླངས་ཏེ་རྐང་ཐང་ལ་དེད་ནས་སོང་། དེ་ནི་ཁ་ལོ་བས་དེང་ཐོག་གླ་ཆའི་པན་ཆད་
ནས་བཏོན་པའི་ཆ་རྐྱེན་རེད། ཁ་ལོ་བ་ནི་འགྲིམ་འགྲུལ་ཉེན་རྟོག་པས་ཆད་པ་གཅོད་པར་
སྐྲག་པ་རེད་མོད། ཁོ་ལ་མཚོན་ན་དེ་ནི་ཧ་ཅང་སྒྲུབ་སླ་མོ་ཞིག་ཡིན་པར་མ་ཟད། ད་དུང་
ལུག་གཉིས་ཀ་ཐང་ནས་དེད་ན་རླངས་འཁོར་ལས་སར་བླངས་མ་ཐག་པའི་ཉམས་ཞན་
བག་འཁུམས་ཀྱི་ཉམས་དེ་རང་ཡལ་དུ་གྱུར་ནས་གློ་བུར་དུ་ས་ནས་ཡར་ལ་སྐྱེས་བྱུང་བ་
ལྟ་བུའི་གཟུགས་བོངས་བཞུན་མོའི་རང་མདངས་ངོ་མ་དེ་མངོན་ཐུབ་ངེས་རེད། རྒྱང་
ནས་བལྟས་ཀྱང་རྒྱ་སྲང་དུ་མི་ཡི་འགྲོ་འོང་དེ་སྔར་བཞིན་མང་པོ་འདུག་པ་མིག་ལམ་
དུ་མཐོང་ཐུབ་པས། ཁོས་ལུག་གཉིས་ཀ་སྐེ་སྦྲེལ་དུ་དེད་ནས་མྱུར་མོར་རྒྱ་སྲང་ལ་སོང་།
ཉིན་འདིར་གནམ་ངོ་རུབ་ཅིང་རླུང་བུ་གྲང་མོ་ཞིག་ལྡང་གིན་ཡོད་ན་ཡང་། ཁོའི་སེམས་
ལ་སྔོན་ཆད་བྱུང་མ་མྱོང་བའི་སྟོབས་ཤུགས་ཀྱི་ཚ་རླབས་ཤིག་མཆེད་ཀྱིན་འདུག་ལ། དེ་
དང་ལྷན་དུ་མིག་རིག་རིག་གིས་དེ་སྔ་ལུག་ཉོ་གྲབས་བྱས་པའི་ཁ་ཆེ་ཚོང་བ་དག་གམ།
ཡང་ན་མགོ་ལ་ཞྭ་མོ་དཀར་པོ་གྱོན་པའི་ཁ་ཆེ་བ་ཞིག་ཨེ་མཐོང་ལ་རེ་བ་བྱས། སྐབས་
འདིའི་ཁོའི་བསམ་ཚུལ་ལ་བལྟས་ན་ཞྭ་མོ་དཀར་པོ་གྱོན་པའི་ཁ་ཆེ་བ་དག་གམ། ཡང་
ན་ཁ་ཆེ་བ་ལུག་ཉོ་དག་ནི་ཁོའི་རེ་འབྲས་མཐའ་དག་ཡོངས་འགྲུབ་བྱེད་དུ་གཞུག་པའི་
སྐྱབས་མགོན་ཁོ་ན་ཡིན་པའི་ཡིད་ཆེས་དེ་འཆང་འདུག རྒྱུ་མཚན་ནི་ཁོས་ལུག་གཉིས་
ཀ་བཙོངས་རྗེས་གང་མྱུར་ངང་ཚེ་རིང་སྒྲོལ་མའི་སར་ཕྱིན་ཏེ་སྒོར་མོའི་སྐྱིན་པ་དག་སྟེར་
བའི་ཞོར་དུ། ཁོས་ཁས་བླངས་ཡོད་པ་ལྟར་ཁོ་མོ་ཟ་ཁང་དུ་མགྲོན་བསུ་བྱས་ཏེ། ཉིན་འདི་
དག་ལ་སེམས་ཁོང་དུ་བསྙལ་བའི་སྐད་ཆ་མང་བོ་ཞིག་དངོས་སུ་བཤད་དགོས་སྙམ། །
དོན་ངོ་མར་ཁོས་ཁ་ཆེ་བ་དག་མ་མཐོང་བའི་སྔོན་ལ། ཁ་ཆེ་བ་དག་གིས་ཁོ་ཡོང་
གིན་པ་མཐོང་འདུག ཁོ་ཚོ་སྔ་གཞུག་བརྩད་ནས་ཁོའི་གན་དུ་སུ་ཐོན་ལ་འགྲན་བཞིན་
305



གཡུ་དྲུག་དཀར་དཔེ་ཚོགས་
དུ་བརྒྱུགས་ཡོང་བའི་ངང་ཚུལ་ནི། ཨ་ཕ་ཞིག་རྒྱང་རིང་གི་མཁར་གྲོང་དུ་ཚོང་རྒྱག་ཏུ་
ཕྱིན་ཏེ་ཕྱིར་ལོག་པའི་སྐབས་སུ་བྱིས་པ་དག་གིས་སྔ་གཞུག་བརྩད་དེ་མདུན་བསུ་རུ་
བརྒྱུགས་པ་དང་གཉིས་སུ་མ་མཆིས། སྔ་གཞུག་བྱས་ནས་ཁ་ཆེ་བ་གསུམ་བཞི་ཙམ་
གྱིས་ཁོ་ཡོད་པར་དོ་སྣང་མི་བྱེད་པར་ལུག་གཉིས་ཀྱི་སྟེང་དུ་རུབ་བྱུང་ལ། མཇུག་མཐར་
སླེབས་པ་ནི་དེ་སྔོན་མཐོང་མ་མྱོང་བའི་ཨག་ཚོམ་བྲང་ཁར་སླེབས་པའི་ཁ་ཆེ་བ་རྒན་པ་
ཞིག་རེད།
ཁ་ཆེ་བ་སྔོན་མ་དག་གིས་ཁོ་ཡིན་པ་ངོས་ཟིན་སོང་། ཁོ་ཚོས་གང་བྱུང་ངང་ལུག་
གཉིས་ཀའི་ཚང་ར་དང་བྲང་མགོར་མྱངས་ཙམ་དང་། ཡར་བཀྱགས་ནས་ཡང་ལྗིར་ལྟ་
ཙམ་བྱས་རྗེས་དགོད་བཞིན་དུ།ཨ་རོག ཁྱོད་ཀྱི་ལུག་བཙོང་རྒྱུ་ཨེ་ཡིན་”ཞེས་དྲིས་བྱུང་།
པར་བལྟས་ན་ཁོ་ཚོར་ཡང་ཁོས་ལུག་བཙོང་མིན་ལ་གདེང་ཚོད་ཅི་ཡང་མེད་པ་འདྲ།
ཁོས་ལུག་གཉིས་ཀར་ལྟ་ཙམ་བྱས་ཤིང་། སླར་ཡང་སྐད་ཆ་ཤོད་མཁན་ཁ་ཆེ་དེར་
བལྟས་ཏེ་ལུག་བཙོང་ཆོག”ཅེས་བཤད།
ཁ་ཆེ་བ་གཞོན་པ་དེས“ལུག་རེར་སྒོར་མོ་ག་ཚོད་དགོས”ཟེར།
ཁོས་“ཁྱོད་ཀྱིས་ག་ཚོད་སྟེར་རྒྱུ་ཞེས་དྲིས།
ཁ་ཆེ་བ་གཞོན་ནུ་དེས” ཆ་སྙོམ་གྱིས་བཞི་བརྒྱ་སྟེར་། ཨེ་བཙོང"ཞེས་ཚད་འཇལ་
བྱས་སོང་།
ཁོས་འགྱུར་རྒྱུ་མེད་པའི་ཚུལ་གྱིས“ཆ་སྙོམས་ཀྱིས་ལྔ་བརྒྱ་ལྔ་བཅུ་དགོས”ཞེས་
བཤད།
ཁ་ཆེ་བ་གཞོན་པ་དེས་དེ་འདྲ་བྱས་ནས་ཉོ་མི་ཐུབ་ཚུལ་གྱིས་མགོ་འཕྲེད་དུ་
གཡུགས་ཀྱིན་དུ་ཕྱི་རུ་བཀྱེད་བྱུང་། ཁོ་ཚོས་ཁོ་ལ་སྒོར་ལྔ་བརྒྱ་ལྔ་བཅུ་ཅན་གྱི་ལུག་ཅིག་
ཉོ་རྒྱུ་མེད་ཚུལ་བཤད་བྱུང་། དེ་འཕྲལ་ཁ་ཆེ་རྒན་པ་དེ་སྔོན་དུ་བུད་ཡོང་སྟེ། ཉམས་མྱོང་
306



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
KFI
ང
གིས་ཕྱུག་མདོག་གིས་ལུག་གཉིས་ལ་ལག་པས་མྱངས་ཙམ་དང་ཡར་ལ་འདེགས་ཙམ་
བྱས་སོང་། སྐབས་འདིར་ཁོའི་སེམས་གཏིང་ནས་ལུག་གི་ཤ་ཤེད་ཀྱིས་ཁོའི་ཡིད་སེམས་
ཡོངས་སུ་འགུགས་ངེས་པར་ཡིད་ཆེས་དང་རེ་བ་བྱེད་ཀྱིན་ཡོད་པས། ལུག་གི་ཤ་ཤེད་ལྷུང་
ཨེ་འགྲོ་ལ་སེམས་ཁུར་ཅི་ཡང་བྱུང་མ་སོང་། ཁོའི་སེམས་ལ་གང་ལྟར་ལུག་ཕར་བཙོང་
ཐུབ་ཚེ་ལུག་ནི་ཁོ་ཚོའི་ཡིན་པས་ཁོ་དང་འབྲེལ་བ་ཅི་ཡང་མེད་པ་རེད་སྙམ། ཡིན་ན་
ཡང་ལུག་དག་ནི་ཁ་ཆེ་བ་འདི་དག་གི་ལག་ཏུ་ཚུད་ཚེ་དངོས་གནས་སྤྱང་ཀིའི་ཁ་རུ་ལུ་
གུ་ཚུད་པ་བཞིན་དུ་ཧ་ཅང་ཡང་མོ་ཞིག་ལས་མེད་པར་སྣང་། ཁ་ཆེ་བ་རྒན་པ་དེས་ཁ་ཚུར་
འཁོར་ཏེ་ཁོ་ལ་བལྟས་ནས”ཁྱོད་ཚོ་ཚོང་མི་འགྲིག་ན་ངེད་གཉིས་ཀྱིས་ཚོང་རྒྱག ལུག་
གཉིས་ཀ་བསྡོམས་པས་སྒོར་མོ་དུ་བྱས་ནས་བཙོང་རྒྱུ་ཟེར།
སྒོར་སྟོང་གཅིག་དང་བརྒྱ་དགོས།” ཁོས་ཁ་ཆེ་རྒན་པ་དེའི་གདོང་ལ་བལྟ་བཞིན་
དུ་སྔར་བཞིན་ནན་ཏན་ངང་དེ་ལྟར་བཤད།
ཁ་ཆེ་རྒན་པ་དེས་ཀྱང་སླར་ཡང་ལུག་གཉིས་ལ་ལྟ་ཙམ་བྱས་ཏེ། ཚིག་ཐག་ཆོད་པའི་
ཉམས་ཤིག་བསྟན་ཏེ"འོ་ན་སྒོར་སྟོང་གཅིག་བྱིན་ན་བཙོང་རྒྱུ་ཨེ་ཡིན། བཙོང་ན་ཁྱོད་
ཀྱིས་ལུག་ཐེད་དང་ང་ཚོ་ཚོང་རའི་ནང་དུ་འགྲོ་ལ་ཁྱོད་ལ་སྒོར་མོ་བརྩིས་ཆོག”ཟེར།
ཁོས་སྒོར་སྟོང་གཅིག་ཟེར་བ་ཐོས་འཕྲལ་རང་དབང་མེད་པར་རྒྱུ་མ་འགུལ་ཙམ་
བྱས་སོང་། རྒྱུ་མཚན་ནི་ཁོས་ཀྱང་ད་སྔོན་ནས་རེ་གྱིན་པའི་གྲངས་ཀ་ཡང་དེ་ཡིན་པས་
ཁ་ཆེ་བ་དེས་ཁོའི་རེ་བའི་གྲངས་ཀ་དེ་ངག་ལས་ཕུད་སོང་བས་རེད། འོན་ཀྱང་ཁོས་ཚོང་
རར་ཐེད་དང་སྒོར་མོ་སྟེར་ཟེར་བ་ཐོས་འཕྲལ། བཤས་རའི་ནང་དུ་ཐེད་ཟེར་གྱིན་པ་ཤེས་
ནས་རང་དབང་མེད་པར་གྲང་འདར་ཞིག་བརྒྱབ་སྟེ"ང་ཚོས་འདི་གར་ཚོང་བརྒྱབ་ཆོག
ང་ཚོང་ཚོང་རའི་ནང་དུ་མི་འགྲོ་ཞེས་བཤད།
ཁ་ཆེ་བ་རྒན་པ་དེ་ཅུང་ཡ་མཚར་བ་བཞིན་གྱུར་ཏེ“ཅི་རེད། འདི་ནས་ཚོང་བརྒྱབ་
307



གཡུ་དྲུག་དཀར་དཔེ་ཚེགས་
ན་ང་ཚོར་ཆད་པ་གཅོད་ངེས་པ་རེད། ང་ཚོ་ལྷན་དུ་སོང་ན་སྐྱོན་ཡོད་པ་མ་རེད”ཟེར།
ཁོས་སེམས་ལ་ངོ་མ་དེ་ལྟར་ཡིན་ཚེ་ཁོ་ཚོར་ཡང་ཁག་མི་འདུག་སྙམ་ཞིང་། ཅུང་
ཙམ་ལ་འདང་ཞིག་བརྒྱབ་རྗེས་རེ་ཞུ་བྱེད་པའི་ཉམས་ཤིག་མངོན་བཞིན“འོ་ན་ངས་ཚོང་
རའི་སྒོ་ཁའི་བར་དུ་མ་གཏོགས་སྐྱེལ་མི་ཐུབ། དེ་ཨེ་ཆོག་གི”ཞེས་བཤད།
“དེ་ཆོག་གི་
ཁོ་ཚོས་ལྷན་དུ་ལུག་གཉིས་ཀ་དེད་དེ་སོང་། དེ་སྔོན་ཁོས་ལུག་གཉིས་ཀ་ཁྲིད་ནས་
དེ་སྔོན་སོང་མྱོང་བའི་བཤས་རའི་སྒོ་ཁར་སླེབས་མཚམས། ཁོས་འབྲེང་སྣེ་ནས་བཟུང་
སྟེ་གོམ་པ་ལེན་མཚམས་བཞག་ཅིང་ཁ་ཆེ་རྒན་པ་དེར་ལྟར་བཞིན“ད་ནི་ཁྱོད་ཚོས་ཁྲིད་
ཆོག་པར་འདུག ང་ནང་དུ་མི་འགྲོ་ཞེས་བཤད།
ཞིག་ནས་སྒོར་མོ་བརྩེགས་མ་མཐུག་པོ་ཞིག་བླངས་ཡོང་སྟེ་བརྒྱ་ཤོག་ཅན་བཅུ་བརྩིས་
ཏེ་ཁོར་སྤྲད་བྱུང་། ཁོས་སླར་ཡང་རེ་རེ་བཞིན་བརྩིས་པ་ན་མི་མང་མི་ཉུང་བར་ཏག་ཏག་
སྟོང་གཅིག་འདུག་པས”རེད”ཅེས་བཤད།
ཁ་ཆེའི་རྒད་པོ་དེས་ཁོ་ལ་ཀུ་རེ་རྩེ་བ་འམ་ཅི་ཡིན་མི་ཤེས་མོད། དགོད་བཞིན་དུ”དེ་
ཁོ་སྐད་ཆ་དེར་ཡིད་ཆེས་པའམ་སྒོར་མོ་དག་ལག་ཏུ་ཐོན་པའི་རྐྱེན་ཡིན་པ་གང་
ཡིན་མི་ཤེས་མོད། དེ་མུར་སེམས་ཡོངས་སྐྱིད་སྣང་ཞིག་གིས་ཁེངས་པར་གྱུར། སྐབས་
འདིར་ཁ་ཆེ་བ་གཞན་པ་དེ་དག་གིས་ལུག་གཉིས་ཀྱི་སྐེ་ལས་འབྲེང་བ་བླངས་རྗེས། སྤྱང་
ཀི འི་ཁ་ནང་དུ་ར་རོ་ཤོར་བ་བཞིན་ཕར་དྲུད་ནས་བུད་སོང་བས། ལུག་གཉིས་ཀའི་
མགྲིན་པ་ནས་འབའ་སྐད་དམ་འོ་དོད་འཛེར་བོ་ཞིག་འདོན་བཞིན་གཤང་ལམ་ནས་རིལ་
མ་ཡང་ཐར་ཐར་དུ་འཐོར་བྱུང་། ཚེ་སྲོག་དང་ལྡན་པ་གང་ཡིན་ཡང་འཇིགས་སྐྲག་ཆེན་
308



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
ན། །
པོ་གཉའ་རུ་སླེབས་པའི་དུས་སུ་ད་གཟོད་གཅིན་དང་རྟུག་པ་ཤོར་བ་ལ་ཡང་རང་དབང་
མེད་པ་འདྲ། ཁོ་ཚོས་སྲོག་བསྡོས་ངང་ཕྱིར་འཐེན་བྱེད་ཀྱིན་འདུག་ཀྱང་གཉའ་རུ་བབ་
པའི་བཟློག་མེད་ཀྱི་གཞན་དབང་བཙན་པོ་འདི་དག་ལ་ངོ་ཡ་བྱེད་པའི་ནུས་པ་ག་ལ་ཡོད།
སྐད་ཅིག་དེ་ཉིད་ལ་བསམ་དབང་དང་གཟུར་དབང་མེད་པར། དཀར་ནར་ནར་ངང་ཁོའི་
མིག་མདུན་ནས་དྲུད་དེ་ཕ་རོལ་གྱི་མི་མཐོང་བའི་གནས་ཤིག་ཏུ་ཡལ་བར་གྱུར་སོང་།
ཁོས་གཞི་ནས་སྦྲུལ་རོ་བཞིན་དུ་ས་རུ་རང་སར་བསྣར་ཡོད་པའི་འབྲེང་བ་དེ་ཚུར་
བསྡུས་ནས་རུམ་དུ་བཅུག་རྗེས། བསམ་བློ་གཏོང་ཙམ་ཡང་མི་བྱེད་པར་ཕྱིར་རྒྱ་སྲང་གི་
ཕྱོགས་སུ་སོང་། རྒྱ་སྲང་གི་འགྲུལ་བ་དག་ནི་སྔར་བཞིན་དུ་རང་རང་གི་དམིགས་པ་ཅི་
ཡིན་པ་དེ་འཚོལ་བར་བྲེལ་བ་སྟེ། མིག་རིག་རིག་གིས་ཕྱོགས་ཀུན་ཏུ་ཅེར་ནས་འགྲོ་
བ་ལས་ཁོའི་དངོས་ཡོད་ལ་དོ་སྣང་ཅི་ཡང་བྱེད་ཀྱིན་མི་འདུག་ཀྱང་། ད་ལྟ་ཁོས་སྒོར་
བརྒྱ་ཤོག་ཅན་བཅུ་ཐམ་པ་སྟེ་སྒོར་སྟོང་གཅིག་དེ་ཨམ་ཕྲག་ཏུ་བཅུག་ཡོད་པས་ལུས་ལ་
སྔ་ན་མེད་པའི་སྟོབས་ཤུགས་ཤིག་རྒྱས་ཡོད་པར་མ་ཟད། རྒྱ་སྲང་འདི་སྔར་བས་བཀྲག་
མདངས་ཅན་དུ་གྱུར་ཅིང་གཡས་གཡོན་ན་འདུ་ལོང་བྱེད་བཞིན་པའི་མི་དག་ཀྱང་མིག་
ནང་དུ་གསལ་ལྷང་ངེར་མཐོང་ཐུབ་ཅིང་། མི་དེ་དག་ཀྱང་རང་ཉིད་དང་གཅིག་འདྲ་ཡིན་
པའམ་ཡང་ན་རང་ཉིད་ལས་ཀྱང་ཉམ་ཆུང་ཡིན་པ་ལྟར་སྣང་། ཁོ་མི་ཚོགས་ཀྱི་ཁྲོད་ནས་
འཚངས་ཏེ་ཐད་ཀར་སྒེར་ཚོང་ཁྲོམ་རའི་ནང་དུ་ཕྱིན། གཡས་གཡོན་གྱི་ཞོར་ཟས་འཚོང་
མཁན་དང་ཤིང་ཏོག་འཚོང་མཁན། ལྷམ་བཟོ་བ་དག་གིས་འཛུམ་པའི་སོ་བསྟན་ཏེ་ཁོ་
འགུགས་ཅི་ཐུབ་བྱེད་ཀྱིན་འདུག་ཀྱང་། ཁོས་ནི་དེ་དག་ལ་དོ་སྣང་ཅི་ཡང་མ་བྱས་པར་
ཤར་རེར”སྒྲོལ་མའི་སྐྲ་བཞར་ཁང་གི་ཕྱོགས་སུ་བསྙེགས་ནས་སོང་།
ཁོ་རང་སྒྲོལ་མའི་སྐྲ་བཞར་ཁང་གི་ཉེ་སར་སླེབས་ལ་ཉེ་དུས། རང་དབང་མེད་པར་
གོམ་པ་སྤོ་མཚམས་བཞག་ནས་ཅེར་ཏེ་སྡོད་དགོས་བྱུང་། དེ་སྔའི “སྒྲོལ་མའི་སྐྲ་བཞར་
3O9



གཡུ་དྲུག་དཀར་དཔེ་ཚོགས།
ཁང”གི་ཁང་བ་དེའི་ནང་དུ་ད་ནི་ཚོང་རྫས་སྣ་ཚོགས་ཤིག་བཤམས་འདུག་ཅིང༌། སྒོ་
ཀླད་ཀྱི་བྱང་བུ་ཡང་གསར་དུ་བརྗེ་སྟེ་རྒྱ་ཡིག་གིས”དུད་ཆང་ཚོང་ཁང་ཆུང་བ”ཞེས་པ་
ཞིག་བཀལ་འདུག ཁོས་རང་ཉིད་ཀྱིས་ཁང་བ་ནོར་བ་ཨེ་ཡིན་སྙམ་སྟེ་མགོ་བོ་དཀྱོགས་
ཏེ་གཡས་གཡོན་གྱི་ཚོང་ཁང་དག་ལ་བལྟས་པ་ན། གཡས་གཡོན་གྱི་ཚོང་ཁང་ནི་སྔར་
བཞིན་འདུག་པས་ཁང་བ་ནོར་བའང་མ་ཡིན་པས། ཁོའི་གློ་བ་དེ་མ་ཐག་ཏུ་མིད་པའི་
ཁར་འཚངས་པར་གྱུར་ཏེ་སེམས་ལ་བྲེལ་འཚུབ་ཅིག་ལངས་བྱུང་། མྱུར་སྟབས་ངང་ཚོང་
ཁང་དེའི་ནང་དུ་སོང་བ་ན། ནང་རོལ་གྱི་ཚོང་གཉེར་བ་ནི་ལོ་ན་དྲུག་ཅུར་སླེབས་ལོས་
ཡོད་སྙམ་པའི་རྒན་མོ་ཞིག་ཡིན་ཅིང་། མོས་ཁོ་མཐོང་བས་དེ་འཕྲལ་ཡར་ལངས་ཏེ་ཧ་
ཅང་བཅོས་མའི་འཛུམ་ཞིག་སྟོན་བཞིན“ཅི་ཞིག་ཉོ་རྒྱུ་ཡིན”ཞེས་དྲིས་བྱུང་།
ཁོས་བྲེལ་འཚུབ་ཆེན་པོས་རྒྱ་སྐད་ཀྱིས“མོ་གང་ལ་བུད་ཐལ”ཅེས་དྲིས།
རྒན་མོ་ཡང་ཅུང་ངོ་མཚར་བར་གྱུར་ཏེ། “ཁྱོད་ཀྱིས་སུ་ཟེར་བ་ཡིན”ཞེས་དྲིས་བྱུང་།
ཁོས་གཞི་ནས་རང་ཉིད་འཚབ་དྲགས་ཏེ་སྐད་ཆ་གསལ་བོ་མ་བཤད་པ་ཤེས་ནས།
ཅུང་ལྷོད་དུ་བབས་པའི་བཟོ་ལྟ་བསྟན་ནས། “དེ་སྔོན་ཁང་བ་འདིའི་ནང་དུ་ཡོད་པའི་སྐྲ་
བཞར་མཁན་གྱི་བུ་མོ་དེ་གང་ལ་སོང་བ་རེད་”ཅེས་དྲིས། །
རྒན་མོས་ཀྱང་གཞི་ནས་སྐད་ཆའི་ཧ་གོ་སྟེ་དགོད་བཞིན་དུ། མོས་འདི་གར་སྐྲ་
བཞར་མི་འདོད། གྲོང་ཁྱེར་དུ་འགྲོ་རྒྱུ་ཡིན་ཟེར”ཞེས་བཤད་བྱུང་། །
ཁོ་རེ་ཞིག་རང་ཉིད་ཀྱི་རྣ་བར་ཡང་ཡིད་མི་ཆེས་པ་ལྟར་གྱུར་སོང་། གོམ་གང་
མདུན་སྤོས་ཀྱིས་དོན་དག་ལ་གསལ་ཁ་ཞིག་ལེན་དགོས་སྙམ་ནས་རྒན་མོའི་གདོང་ལ་
བལྟས་ཏེ”མོ་གྲོང་ཁྱེར་དུ་ཅི་བྱེད་དུ་སོང་བ་རེད”ཅེས་ནན་ཏན་དུ་དྲིས། ཁོའི་མིག་གི་
མདངས་དང་སྐད་ཀྱི་གདངས་ལ་བལྟས་ན་ཕལ་ཆེར་རྒན་མོ་དེས་འགྲོ་རུ་བཅུག་པ་ལོས་
ཡིན་སྙམ་པའི་ཉམས་ཤིག་མངོན་འདུག རྒན་མོས་ཀྱང་ཁོའི་རྣམ་འགྱུར་དེ་མཐོང་
ཡི
31O.



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
འཕྲལ་ཅུང་མི་དགའ་བ་ལྟར་གྱུར་སོང་། ''དེ་མི་ཤེས”ཞེས་བཤད་རྗེས། ཁོ་ཚོང་རྒྱག་ཏུ་
ཡོང་བ་མིན་པ་ཁོ་ཐག་ཆོད་པས་གདོང་གི་བཅོས་མའི་འཛུམ་དེ་ཡང་ཕྱིར་བསྡུས་ཤིང་།
ཅི་མི་སྙམ་པའི་ངང་ཕར་ཕྱོགས་ཤིག་ལ་བལྟས་ཏེ་བསྡད་སོང་། །
ཚེ་རིང་སྒྲོལ་མ་དེ་ལྟར་སླར་ཡང་ཁོ་དང་རྒྱང་དུ་གྱེས་སོང་བ་རེད། དེ་ནས་བཟུང་
ཁོས་མོ་དོན་དངོས་སུ་གང་ཞིག་ལ་སོང་བ་མི་ཤེས་ལ། ད་ལྟ་ཅི་ཞིག་ལས་ཀྱིན་པ་ཡང་མི་
རྟོགས། ཁོས་ཤེས་པ་ནི་ད་དུང་རང་ཉིད་ཀྱིས་མོར་སྒོར་མོ་ལྔ་བརྒྱའི་དོམ་ཡང་ཆད་ཡོད་
པ་ཡིན། ཁོས་ཤེས་པ་ནི་རང་ཉིད་ཀྱིས་མོའི་རྣམ་དག་ལ་རྒྱུས་ལོན་བྱེད་མ་ཐུབ་པར་ནོར་
འཁྲུལ་གྱི་འཁང་སེམས་བཟུང་བ་དེ་རེད། དེ་བས་ཁོ་རང་ནམ་རྒྱུན་ལུག་རྫིར་གཅིག་པུར་
སྡོད་པའི་སྐབས་སུ་སྣ་གླུ་འདི་བླངས་ནས། དེ་དུས་མོ་དང་སྟེས་དབང་གིས་ངོ་འཕྲད་པའི་
དུས་ཀྱི་བྱུང་རིམ་ཞིབ་ཕྲ་དག་དང་། མོས་ཁོ་ལ་ལྟ་དུས་ཀྱི་ཡིད་སེམས་བསྲེགས་པར་བྱེད་
པའི་མིག་འོད་དེ་ཕྱིར་དྲན་བྱེད་ཀྱིན་ཡོད།
......
རོགས་དྲན་པའི་ལོ་རྒྱུས་བཤད་ཀིན་མེད།།
རོགས་དྲན་པའི་ལོ་རྒྱུས་བཤད་རྒྱུ་ན།།
སེམས་ཡ་ཆུང་ནང་ལུང་སྟོང་བ་རེད།།
ཤ་མཆིན་པའི་ངོས་ཡ་འཁྱག་པ་རེད།
བསེར་བུ་སྔར་བཞིན་ལྡང་གིན་འདུག་ཅིང་། ཁོའི་མདུན་རོལ་གྱི་ཚགས་པར་རལ་
བོ་དེ་ཡང་སྔོན་ལྟར་བསེར་བུས་བསྐྱོད་དེ་ཕར་ལ་འགུལ་ཙམ་དང་ཚུར་ལ་འགུལ་ཙམ་
བྱས་ནས་གནས་གཅིག་ཏུ་སྡོད་མི་ཚུགས་ལ། ཡང་གནས་གཞན་དུ་འགྲོ་མི་ཕོད་པ་ལྟར་
འདུག མཐའ་འཁོར་གྱི་རྩི་ཤིང་དག་ནི་བསེར་བུའི་ཁྲོད་དུ་ཕར་ཡོ་ཚུར་ཡོ་བྱེད་ཀྱིན་
311



གཡུ་དྲུག་དཀར་དཔེ་ཚོགས་
རྒྱང་རིང་གི་སུ་ཞིག་ལ་རེ་འབོད་བྱེད་པ་བཞིན་ཧ་ཅང་མི་གསལ་བའི་ཤུགས་གླུ་གྱེར་གྱིན་
ཡོད་པས། ཁོས་སྣ་གླུ་ལེན་པའི་གདངས་ཀྱང་བསེར་བུའི་ཤང་སྒྲ་དང་རྩི་ཤིང་གི་ཤུགས་
གླུའི་ཁྲོད་མི་གསལ་བར་གྱུར་ཏེ། པལ་ཆེར་རང་ཉིད་གཅིག་པུས་མ་གཏོགས་ཐོས་མི་ཐུབ་
པར་འདུག རེ་ཞིག་ནས་ཁོས་སློག་པའི་གོང་བ་ནས་མགོ་བོ་ཕྱིར་ཕུད་དེ་སྨད་ཕྱོགས་ཀྱི་
མཁའ་མཐའི་རྡུལ་ལོང་ཁྲོད་དུ་སྙེག་བཞིན་པའི་ཉི་མར་ལྟ་ཙམ་བྱེད་དུས། གཞི་ནས་ལུག་
ཁྱུ་ཕྱིར་ཡུལ་དུ་འདེད་རན་པ་རྟོགས་བྱུང་། ཁོ་དལ་དལ་ལྷོད་ལྷོད་ངང་དེ་མལ་ནས་ཡར་
ལངས་པ་ན་ཕོ་བ་ཅུང་སྦོས་ཡོད་པ་དང་འདྲ་བས། སྐ་རགས་བཀྲོལ་ཞིང་སློག་པ་གཡང་
ཤམ་བྱས་ཏེ་ཕར་ལྟ་ཚུར་ལྟ་ཞིག་གིས་མདུན་རོལ་གྱི་ཚགས་པར་རལ་བོ་དེ་མཐོང་བྱུང་།
ཁོས་རྐང་བ་གཡོན་པ་ཚགས་པར་རལ་བོའི་སྟེང་དུ་སྤོས་ཏེ་ལག་པ་གཡས་པས་དེའི་ཕྱེད་
ཙམ་བཤགས་ནས་ཕར་ལ་གོམ་པ་འགའ་སྤོས་མ་ཐག གློ་བུར་བའི་རླུང་འཚུབ་ཅིག་ལྡང་
བྱུང་སྟེ་ཁོ་རྡུལ་ལོང་ཁྲོད་དུ་བཏུམས་ཤིང་རེ་ཞིག་མུན་འཐོམས་པ་ལྟར་གྱུར་སོང་། འཚུབ་
མ་ཕར་སོང་རྗེས་ཁོས་གཞི་ནས་སློག་པའི་གོང་བ་མར་ཕབ་སྟེ་རླུང་འཚུབ་ཀྱི་རྗེས་ཕྱོགས་
སུ་བལྟས་ནས་ཚིག་པ་ཟ་བཞིན་དུ་སྡིགས་མོ་ཞིག་བྱས་ཤིང་། སློག་པ་སྤྲུགས་རྡེབ་ཅིག་
བྱས་ནས་ལྷབ་སེར་སར་ཙོག ཁོ་སར་ཙོག་སྟེ་གང་བྱུང་ངང་ཚགས་པར་དུམ་བུ་དེའི་
ལྟེབ་བཤིག་ནས་ལྟ་བཞིན་པའི་སྐབས། གློ་བུར་དུ་ཚེ་རིང་སྒྲོལ་མའི་མིང་དེ་ཁོའི་མཐོང་
ལམ་དུ་མངོན་བྱུང་། ཚགས་པར་དུམ་བུ་དེའི་མར་ཞོལ་གྱི་ཟུར་ཞིག་ཏུ། “…….ནས་ཡོང་
བའི་བོད་ཀྱི་གསར་བྱུང་གླུ་མ་ཚེ་རིང་སྒྲོལ་མའི་གླུ་དབྱངས་ཆེད་གཏོང་དགོང་ཚོགས་
ཐོག་མ་དེ་གྲོང་ཁྱེར་ལྷ་ས་ནས་སྤེལ། ཚོགས་རར་ཞུགས་པའི་མི་གྲངས་སྟོང་ཕྲག་ལྔ་
ལས་བརྒལ་ཡོད་པས... .."༌ཞེས་པའི་བར་ནས་བཤགས་འདུག་ཅིང་། གཤམ་གྱི་ཟུར་དུ
… ...བླངས་པའི་གླུ་དབྱངས《ཕ་ཡུལ་གངས་ལྗོངས་སེམས་ཀྱི་གཞི་ན་ཡོད》ཅེས་པར་
མི་རྣམས་ཀྱིས་དགའ་བསུ་ཆེན་པོ་ཐོབ་སྟེ་དགའ་སྤྲོའི་ཐལ་མོ་རྡེབ་སྒྲ་ཚོགས་རའི་ནང་དུ་
312



སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས། པ་
ཁེངས་པར… ..ཞེས་པའི་མཚམས་ནས་བཤགས་འདུག ཁོ་ལ་ཕྱི་ས་དོར་ཁོམ་ཡང་མ་
བྱུང་བར་ཧར་གྱིས་ཡར་ལངས་ཏེ། སྔར་མལ་དུ་བརྒྱུགས་ནས་ཚགས་པར་རལ་བོའི་ཕྱེད་
ཀ་དེ་ཨེ་མཐོང་ལ་ལྟ་དུས་། དེ་ནི་སྔར་ནས་རླུང་འཚུབ་ཀྱིས་ཁུར་ཏེ་རྒྱང་རིང་གི་ས་རུ་
སོང་ཚར་འདུག་ཅིང་། རྒྱང་རིང་གི་མིག་གི་མཐོང་ལམ་དུ་མི་ཚུད་ཙམ་ན་རླུང་འཚུབ་
ཀྱི་རྡུལ་ལོང་ཁྲོད་དུ། དཀར་ལྷབ་ལྷབ་ངང་ལྡིང་འཁོར་བྱེད་བཞིན་རིམ་གྱིས་ཡལ་ལ་ཉེ་
བ་མཐོང་ངོ་།།



གཡུ་དྲུག་དཀར་དཔེ་ཚོགས།
སྟག་འབུམ་རྒྱལ་གྱི་སྒྲུང་འབྲིང་ཕྱོགས་བསྒྲིགས།
སྟག་འབུམ་རྒྱལ་གྱིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་།
སྡོད་གནས། མཚོ་སྔོན་ཞིང་ཆེན་ཟི་ལིང་གྲོང་ཁྱེར་ཐུན་རིན་ལམ་སྒོ་ཨང 10པ། (81OOO1)
འགྲེམས་སྤེལ་ཁ་པར། /0971-6123221 འདྲི་རྩད་ཁ་པར། /0971-6138933
E-mail/qhmzcbs@sohu.com དྲ་གནས། WWW.qhmzcbs.com
ཇུས་འགོད་དང་གཙོ་སྒྲིག་པ།
རྩོམ་སྒྲིག་འགན་འཁུར་པ།
མདུན་ཤོག་ཇུས་འགོད་པ།
དཔར་སྐྲུན་འགན་ལེན་པ། །
བསོད་ལོ།
ཤ་བོ་བསོད་ནམས།
ཧུའུ་ལིན།
ཡིའུ་ཆིའུ་ཧྭ།
འགྲེམས་སྤེལ། མཚོ་སྔོན་མི་རིགས་དཔེ་སྐྲུན་ཁང་པར་སྐྲུན་འགྲེམས་སྤེལ་པུའུ།
བརྒྱུད་འཚོང་། ཞིན་ཧྭ་དཔེ་ཁང་།
པར་འདེབས། མཚོ་སྔོན་ཟི་ལིང་པར་ཁང་།
དེབ་ཚད། 720mmX1OOOmm 1/16 ཡིག་གྲངས། ཁྲི 23
དཔར་ཤོག 20
དཔར་གྲངས། 1-2 OOO
པར་གཞི། 2016ལོའི་ཟླ 10པར་པར་གཞི་དང་པོ་བསྒྲིགས།
དཔར་ཐེངས། 2016ལོའི་ཟླ 10པར་དཔར་ཐེངས་དང་པོ་དཔར།
དཔེ་རྟགས། ISBN978-7-5420-2685-9
རིན་གོང་། སྒོར 32.OO.
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་འབྲེལ་གཏུག་བྱོས)



级三
. C书
LELELELTELLZIELELELELELELELELEZELTEILLE
ISBN 978-7-5420-2685-9
回回
| 9787542uq26859lls
(民文)定价:32.00 元
