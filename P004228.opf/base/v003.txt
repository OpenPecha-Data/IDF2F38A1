༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W3CN7689
Work:
LCCN:
ImageGroup:
ISBN:
13CN7693
n/a
n/a
Title:
གཡུ་དྲུག་དཀར་དཔེ་ཚོགས།
g.yu drug dkar dpe tshogs/
to-be-supplied
Author:
|to-be-supplied
n/a
Descriptor:
Original Publication:
Place:
Publisher:
Il CIIS
In/a
Date:
n/a
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Ina
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



ཟེ་རིང་དོན་གྲུབ་ཀྱི་
སྒྲུང་འབྲིང་ཕྱོགས་བསྒྲིགས།
s|=linཀlgannlalalgar ang
ཚེ་རིང་དོན་གྲུབ་ཀྱིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་།



༤ བསུང་དྲུག་དཀར་དཔེ་ཚོགས།
ཚེ་རིང་དོན་གྲུབ་ཀྱི་
སྒྲུང་འབྲིང་ཕྱོགས་བསྒྲིགས།
ཚེ་རིང་དོན་གྲུབ་ཀྱིས་བརྩམས།
EngingIEIEHEaglganglaiLHELHIHE
མཚོ་སྔོན་མི་རིགས་དཔེ་སྐྲུན་ཁང་།



图书在版编目(CIP)数据
次仁顿珠中篇小说选:藏文/次仁顿珠著--西
宁:青海民族出版社,2016.10
(绿宝石丛书)
ISBN 978-7-5420-2684-2
I. 0次… I. 1次…. 10中篇小说小说集一中
国当代一藏语 N. 11247.5
中国版本图书馆 CIP 数据核字(2016)第251724号
绿宝石丛书
次仁顿珠中篇小说选
次仁顿珠 著
青海民族出版社·中国(青海省西宁市同路10号 810101)
销售热线/0971-6123221
咨询电话:(0371-6138933
E-mail/qhmzcbs@sohu.com
pas fit / www.qhmzcbs.com
丛书策划、主编/索洛
责任编辑/旺秀措姆封面设计」胡琳 责任印制,尤秋花
发行/青海民族出版社出版发行部
经销/新华书店
印制/青海西宁印刷厂
开本1720mm x 1000mm 1/16 字数 1220T
印张 18.5
印数 11-2000
版本12016年10月第1版印次/2016年10月第1次印刷
书号:ISBN 978-7-5420-2684-2(民文)
定价:30.00 元
版权所有侵权必究
如发现印、装质量问题,影响阅读,请与印刷厂联系调换。



དཀར་ཆག
ཡ་ང་བའི་སྐྱ་རེངས།
ར་ལོ།
ཤི་གསོན།
165
རླུང་ནག་འཚུབ་མ།
276



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ཨ་
ཡ་ང་བའི་སྐྱ་རེངས།
དང་པོ།
ཤིན་ཏུ་མཐོ་བའི་ལྷོ་ཕྱོགས་ཀྱི་མཁའ་དབྱིངས་ན་དགུང་ཉི་མ་འཇིག་རྟེན་ཁམས་ལ་
ཡིད་ཆད་པ་ཇི་བཞིན་ཚ་དྲོད་ཉམས་ཤིང་འོད་མདངས་ཞན་པའི་ངང་ནུབ་ཕྱོགས་སུ་སྙེག་
བཞིན་འདུག
ཐུབ་བསྟན་ཉི་མས་སྦྲའི་སྒོ་ཁ་ན་ཁ་ཞབས་གཉིས་དངུལ་གྱིས་ཤན་པའི་ཅ་ནེ་ཞིག་
གི་ནང་ལ་ཇ་འཐུང་ནས་འདུག་སྐབས་ནོར་བུས་གུང་ཇ་འཐུངས་ཚར་ནས་ལུག་ལ་འགྲོ་
རྩིས་བྱེད་བཞིན་པ་མཐོང་སྟེ་“ཝ་ཡེ། ནོར་བུ” ཟེར་ཞོར་ལག་པ་ནང་ལ་གཡུག་ཙམ་བྱས།
ནོར་བུ་ཐུབ་བསྟན་ཉི་མའི་གམ་ལ་ཡོང་ནས་ཅུང་ཙམ་འགོར་ནའང་ཐུབ་བསྟན་ཉི་
མས་སྔར་བཞིན་ཅ་ནེའི་ཁ་ལ་ཕུ་རྒྱག་ཞོར་ཇ་འཐུང་ནས་འདུག་པ་ལས་ནོར་བུ་ལ་ཁ་
1



དརE
གཡུ་དྲུག་དཀར་དཔེ་ཚོགས།
ཡ་མ་བྱས་པས་ནོར་བུས“ཨ… ཨ་ཁུ་ཐུབ་བསྟན་ལགས ”ཟེར་བ་ན་ད་གཟོད་ཐུབ་
བསྟན་ཉི་མ་ཡར་དགྱེས་ཏེ་ནོར་བུའི་ཕྱི་ལྷན་པའི་སྟེང་ལ་ལྷན་པ་དང་། ནང་བལ་སྤུ་ཟད་
ནས་སྐྱི་མོར་ཐུག་པའི་སློག་པ་ལ་མགོ་མཇུག་བར་གཅིག་བལྟས་རྗེས“ཨེ _ ནོར་བུ། ད་
དགུན་རྒྱ་སྟག་འདྲ་བོ་ངར་ནས་ཡོང་གིན་འདུག་པས་ཁྱོད་ཀྱིས་སློག་རྙིང་འདིའི་ནང་
ནས་དགུན་ཇི་ལྟར་འཁྱོལ། བཟང་མོ།” ཐུབ་བསྟན་ཉི་མས་ཁ་ཕྱིར་འཁོར་ཏ“ངའི་སློག་པ་
རྙིང་བ་ཞིག་སྒོར་ཁྱེར་ཤོག”ཟེར། །
བཟང་མོས་སློག་པ་ཞིག་མཆན་ལ་བཟུང་ཡོང་སྟེ“གན”ཟེར་ནས་ཐུབ་བསྟན་ཉི་མའི་
མདུན་ལ་གཡུག་རྗེས་ཕྱིར་ཁྱིམ་ལ་འཛུལ་སོང་།
ཐུབ་བསྟན་ཉི་མས་སློག་པ་དེ་ཡར་སློག་མར་སློག་ཅིག་བྱས་རྗེས་ད་ལོར་འདིའི་ནང་
ནས་དགུན་འཁྱོལ་ཐབས་བྱོས”ཟེར། །
''ཨ་ཁུ་ཐུབ་བསྟན་ལགས། དེ་ག་ལ་འགྲིག ན་ནིང་ཡང…...
“ཁྱེར་ཞིག ཁྱེར་ཞིག"
ཐུབ་བསྟན་ཉི་མས“སློག་རྙིང”ཟེར་ཡང་ལྷན་པ་གཅིག་ཀྱང་མེད་པ་དང་སྤུ་རྫོང་ཧ་
ཅང་མཐུག་པས་ནོར་བུས་ད་ལོའི་དགུན་འཁྱག་མིག་གིས་མཐོང་མི་དགོས་བསམ་ནས་
དགའ་ཐག་ཆོད་དེ་དེ་རིང་གི་ཉི་མ་ཇི་ལྟར་སོང་བའང་མ་ཤེས།
ས་རུབ་ནས་རྒྱང་མི་མཐོང་ནའང་ནོར་བུ་བཟའ་ཟླ་གཉིས་ཀྱི་ཁྱིམ་ན་མེ་དམར་ལྷབ་
ལྷུབ་འབར་བཞིན་པ་ཕྱོགས་བཞི་ག་ནས་བལྟས་ཀྱང་མཐོང་ཐུབ། ནོར་བུས་ཤིང་ཕུར་ཞིག་
གིས་རང་གི་མདུན་ལ་མེ་ཞིག་བདལ་རྗེས་ཐུབ་བསྟན་ཉི་མས་བྱིན་པའི་སློག་པ་དེ་གམ་
ལ་བླངས་པ་ན་ཆུང་མ་ཀུན་བཟང་འཚོའང་ཁོའི་གམ་ལ་ནུར་ཞིང་བཟའ་ཟླ་གཉིས་ཀས་
མཚམས་རེར་སློག་པའི་སྐྱི་མོ་གོང་མཛུབ་དང་མཐེ་བོང་གཉིས་ཀའི་བར་ལ་བཟུང་ནས་
ཕུར་ཕུར་བྱེད་པ་དང་། མཚམས་རེར་སློག་པའི་སྤུ་ལ་བྱིལ་བྱིལ་བྱེད། མཚམས་ཤིག་ལ་



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
པ་
ནོར་བུ་ཡར་ལངས་ཏེ་སློག་པ་དེ་རྒྱབ་ལ་བླངས་ནས་སྐེ་རགས་བཅིངས་ཤིང་ཀུན་བཟང་
འཚོའང་ཡར་ལངས་ཏེ་ནོར་བུའི་ཐོག་ཐུ་ནས་ཡར་འཐེན་པ་དང་ཕུ་རུང་ནས་མར་འཐེན་
པ་སོགས་ངོ་མ་མག་གསར་ཞིག་ལ་ལྭ་བ་སྐོན་པ་ཇི་བཞིན་བྱས།
ཇི་འདྲ་རེད།" ནོར་བུ་ཆུང་མའི་མདུན་ནས་ཁ་ཕར་འཁོར་ཚུར་འཁོར་འགའ་
བྱས་ནས“འགྲིག་གམ”ཟེར། །
“ཚད་ནས་བཟོས་པ་དང་འདྲ།
ནོར་བུས་ཡིད་ཚིམས་པའི་ངང་སློག་པ་ཕྱིར་ཕུད་པ་ན་ཀུན་བཟང་འཚོས་སློག་པ་
དེ་ཐར་བཅལ་ཞིང་འོག་ཐུ་ཕར་ལ་བསྣོལ། དེའི་སྟེང་ལ་ཐོག་ཐུ་བཀབ། དེ་ནས་ཕུ་རུང་
གཉིས་ཀ་གཅིག་ཐོག་གཅིག་བསྣོལ་བྱས་ནས་ཡག་པོ་ཞིག་བལྟབས་ཏེ་ཕར་བཞག་
ནོར་བུས་སླར་ཡང་ཤིང་ཕུར་གྱིས་རང་གི་མདུན་ལ་མེ་ཞིག་བདལ་ཏེ''ཨ་ཁུ་ཐུབ་
བསྟན་གྱི་དྲིན་ལ་ད་ལོའི་དགུན་འཁྱག་མིག་གིས་མཐོང་མི་དགོས། ད་རུང་། ངའི་སློག་
རྙིང་འདི་ལ་ལྷན་པ་འགའ་བརྒྱབ་སྟེ་མོ་སློག་ཏུ་བསྒྱུར་ན་ཁྱོད་ཀྱིས་ཀྱང་ད་ལོའི་དགུན་
འཁྱོལ་ཐུབ”ཟེར།
“འོ་ན་དབྱར་ཐོན་དུས་ཁྱོད་ཀྱིས་ཅི་ཞིག་གོན།
''ཨེ། དེ་དེ་དུས་བཤད།
ངོ་མ། ཨ་ཁུ་ཐུབ་བསྟན་གྱི་དྲིན་འདི་ཇི་ལྟར་འཇལ། ཡིན་ནའང་ངའི་ཕུ་བོ་དེས
.. “ཨེ། ཁོ་ཚོ་ཁོ་ཚོ་རེད། འུ་ཚོ་འུ་ཚོ་རེད། འུ་ཚོས་ཨ་ཁུ་ཐུབ་བསྟན་ལ་ཁྲེལ་མེད་ཀྱི་
བྱ་བ་མ་བྱས་ན་ལྟོ་གོས་ལ་ནམ་ཡང་འདང་རྒྱག་མེད། ད་ཉལ། དོ་དགོང་སློག་པ་སོ་མའི་
ནང་ནས་གཅིག་ཉལ་དང་། སྐྱིད་དེ་གང་ལ་འཇོག“ ནོར་བུས་སླར་ཡང་ཐུབ་བསྟན་ཉི་
མས་བྱིན་པའི་སློག་པ་དེ་གོན་ནས་ཉལ།
ངོ་མ། ཁོ་རང་ལ་སྨྲ་མི་ཤེས་པའི་བདེ་ཚོར་ཞིག་སྐྱེས་ཏེ་ལུས་ལ་འཇམ་པ་སྨོས་ཅི་
3



གཡུ་དྲུག་དཀར་དཔེ་ཚོགས།
དགོས། རྐང་ལག་བརྐྱངས་ན་བུ་གའི་ནང་ལ་རྒྱག་ས་མེད་པའང་བདེ་སྐྱིད་ཅིག་རེད།
“འདི་ཨ་ཁུ་ཐུབ་བསྟན་གྱི་དྲིན་ཡིན་ནའང་རང་ལ་ཁོའི་དྲིན་བརྗེད་མེད་པའི་
མཚོན་རྟགས་ཙམ་ཡང་སྟེར་རྒྱུ་མེད་པ་འདི་ཨང་།” བསམ་ཞོར་ཁོ་རང་གཉིད་ལ་ཡུར།
རྒྱང་ཕྱོགས་ན་རི་བོ་འགའ་རིམ་བཞིན་གཡག་རོ་བཞིན་དུ་ནག་རོག་གེར་གསལ་
ཡོང་ཞིང་གནམ་དཀྱིལ་ན་ད་རུང་སྐར་མ་འགའི་མཇུག་མཐའི་འོད་མདངས་གསལ་མི་
གསལ་ཞིག་ཡོད་པའི་སྐབས་སུ་ནོར་བུ་ཡར་ལངས་ཏེ་སློག་པ་གཡང་ཤམ་བྱས་ནས་རྐང་
རྗེན་དུ་ཕྱིར་བུད་མ་ཐག་ཁོའི་རྐང་མཐིལ་ནས་པུས་མོའི་བར་གཟེར་ཤད་ཅིག་བརྒྱབ་བྱུང་
བ་ནི་ས་ལ་བ་མོ་ཆགས་ནས་ཁ་བ་ཆུང་ཆུང་ཞིག་བབས་པ་དང་འདྲ་བས་རེད། ཁོས་དེ་ལ་
དོ་སྣང་མ་བྱས་པར་ཕར་སོང་སྟེ་ས་ལའང་མ་ཙོག་པར་གཅིན་པ་ཤག་སེ་བཏང་རྗེས་སླར་
ཡང་ཁྱིམ་ལ་ཡོང་ནས་ལྷམ་གོན་ཞིང་སློག་པར་སྐེ་རགས་བཅིངས། སྟན་མཆན་ལ་བཟུང་
ཞིང་ཐག་པ་ལག་ཏུ་བཟུང་ནས་ཐུབ་བསྟན་ཉི་མ་ཚང་གི་གཡག་རྡང་གི་ཕྱོགས་སུ་སོང་བ་
ན་རྡང་དཀྱིལ་ནས་གཡག་རོག་རོག་ཅིག་གིས་རང་གི་རེས་ལ་བབས་པ་ཤེས་པ་ལྟར་ཡར་
ལངས་ཏེ་རྐང་བ་གཉིས་སྔོན་ལ་བླངས་ཤིང་རྔ་མ་ཡར་བཀྱགས་ཏེ་ལྕི་བ་ཤིན་ཏུ་ཆེན་པོ་
ཞིག་བཏང་། ནོར་བུའི་སྣ་ལམ་ལ་ལྕི་དྲི་ཞིག་འཐུལ་ཞོར་གཡག་དེ་རྡང་ལས་བཀྲོལ་ནས་
ཚ་སྣ་ལ་བླངས་ཤིང་སྟན་རྒྱབ་ལ་བཀབ་རྗེས་གཡོན་ལག་གིས་གཡག་གི་སྣ་ཐུག་དམ་པོར་
བཟུང་ཞིང་གཡས་ལག་གིས་སློག་པའི་ཐོག་ཐུ་བཟུང་སྟེ་ལྡེམ་མྱུར་གྱིས་ཡར་ལ་མཆོངས་
ཙམ་བྱས་པ་དང་མཉམ་དུ་གཡག་གིས་ཀྱང་ཧ་ཅང་རང་འགུལ་གྱིས་སྐེ་ཡར་ལ་དཀྱུས་ཏེ་
བདག་པོ་རང་གི་རྒྱབ་ལ་བརྟན་པོར་བསྐྱོན།
ཁི་ཁི། ཁོ་ཁོ་”ཟེར་ཞོར་ནོར་བུས་ལུག་ཁྱུ་ཕར་ལ་དེད་འགྲོ་སྐབས་ལོ་བཅུ་བཞི་བཅོ་
ལྔ་ཙམ་གྱི་གཡོག་མོ་ཆུང་ཆུང་ཞིག་གིས་ཕྲ་ཞིང་སྙན་པའི་སྐད་གདངས་ཀྱིས“ཨ་ཁུ་ནོར་
བུ། ཨ་ཁུ་ཐུབ་བསྟན་ལགས་ཀྱིས་ཁྱོད་ལ་དེ་རིང་དོན་དག་གཞན་ཞིག་ཡོད་པས་ལུག་ལ་



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
T
།
འགྲོ་མི་དགོས། ལུག་རྫི་གཞན་ཞིག་བཀོད་སྒྲིག་བྱེད་ཟེར”ཞེས་བཤད།
“འོ། ཡ་ཡ།" ནོར་བུས་སྔར་ལྟར་ལུག་ཁྱུ་ཕར་ཅུང་ཙམ་དེད་རྗེས་ཕྱིར་ཡོང་ནས་
རང་གི་ཁྱིམ་དུ་བསྡད།
གཉིས་པ།
ཐུབ་བསྟན་ཉི་མས་ཁ་སང་ལྟར་སྒོ་ཁ་ན་ཇ་འཐུང་ནས་འདུག་ལ་ནོར་བུ་ཁོའི་གམ་
ལ་ཐོན་པ་ན་ཁོས་ཅི་ཡང་མི་སྨྲ་བར་ནོར་བུའི་གདོང་ལ་ཡུན་རིང་ཞིག་བལྟས་རྗེས“ཡ
ནོར་བུ། གནའ་མིའི་གཏམ་དཔེ་ལ་རྐང་ཐང་རྟ་ཞོན་ལ་རེ་དུས་ཡོད་ལ། རྟ་ཞོན་རྐང་ཐང་
ལ་རེ་དུས་ཀྱང་ཡོད་ཟེར། ད་ཐེངས་ང་ལ་དོན་དག་ཅིག་ཡོད་པས་ཁྱོད་ལས་འཚམ་པ་
ཞིག་མེད། ཁྱོད་ཀྱིས་རོགས་བྱེད་དམ”ཟེར།
"ལོས་བྱ་ལགས།”
“ཐམས་ཅད་མཁྱེན་པས་ང་ལ་གནང་བའི་རྟ་རྐྱང་ནག་དེ་མདང་དགོང་རྐུན་ལ་ཤོར་
སོང་།།
“དེ་ཁ་སང་དགོང་མོར་རྐུན་ལ་ཤོར་སོང་ཟེར་བ་མིན་ནམ།”
ཁ་སང་དགོང་མོ། འོ། རེད་རེད། ངའི་རྣམ་ཤེས་ཉམས་ནས...རྐུན་མ་ཕལ་ཆེར་
མི་ཤེས་རྒྱུ་མེད། སྤྱིར་ན་ང་ལའང་མི་གཞན་པ་མངག་རྒྱུ་མེད་པ་མིན་ཡང་། ཨང…...
དོན་དག་ཡག་པོ་བྱས་ན་དགའ། དེ་ཨེ་རེད།”
"དེ་ལོས་ཡིན་ལགས། དེར་ང་ལོས་འགྲོ་ལགས“ནོར་བུས་དོགས་པ་ཟ་སའི་མི་དེ་
སྔར་ནས་ཤེས་ཡོད་པ་ལྟར་དེ་མ་ཐག་ལམ་ལ་ཆས།
ཁོ་རང་འགྲོ་ཡུལ་ནི་རུ་ཞོལ་མ་ཡིན་ལ། དེ་ཡང་རྩེ་གཞུང་རིང་མོ་འདིའི་ནང་ན་རུ་
5



གཡུ་དྲུག་དཀར་དཔེ་ཚོགས།
，IA
གོང་མ་དང་བར་མ། ཞོལ་མ་གསུམ་ཡོད་པ་དང་། རུ་གསུམ་གྱི་དཔོན་པོ་ཐུབ་བསྟན་ཉི་མ་
ཡིན། རུ་ཞོལ་མ་འདིར་ཁྱིམ་ཚང་བརྒྱ་ལྷག་ཡོད་པ་དང་མི་གྲངས་སྟོང་ལ་ཉེ་ནའང་ཕྱུགས་
ཟོག་མི་གྲངས་ཀྱི་ཕྱེད་ཀ་ཙམ་ལས་མེད་པས་རུ་གོང་མ་བར་མ་གཉིས་ཀྱི་མི་རྣམས་ཀྱིས་
རུ་ཞོལ་མར”སྤྲང་སྡེ་”ཡང་ཟེར། ཕྱུགས་ཟོག་དེ་ཙམ་པོའང་དཔལ་བཟང་ཚང་སོགས་ཁྱིམ་
ཚང་ཉི་ཤུ་ཙམ་ལ་གཏོགས་པ་ལས་གཞན་ཚང་མ་སྒོ་ནག་ཉག་ཅིག་ཡིན། འོན་ཀྱང་སྡེ་
བ་འདིའི་སྐྱེ་བོ་རྣམས་ནི་མི་རབས་ནས་མི་རབས་བར ”འཆི་ཕོད་རུ་ཁག”ཉིད་ཅིག་ཡིན་
པ་དང་། ལྷག་པར་དུ་དཔལ་བཟང་ནི་ནང་སྡེ་བའི་སྟེང་ལ་བལ་ལྟར་འཇམ་ཞིང་ཕྱི་དགྲ་
བོའི་སྟེང་ལ་ཐོག་ལྟར་བཙན་པའི་བུ་དཔའ་བོ་ཞིག་ཡིན་པས་རུ་ཞོལ་མའི་མི་རྣམས་ཀྱིས་
ཐུབ་བསྟན་ཉི་མ་ལས་ཀྱང་ཁོ་རང་བཀུར་བས་ཁོ་རང་ཤུགས་ཀྱིས་རུ་ཞོལ་མའི་དཔོན་
པོར་གྱུར་འདུག
ནོར་བུ་ཐད་ཀར་དཔལ་བཟང་ཚང་ལ་སོང་བ་ན་དཔལ་བཟང་གི་ཨ་མ་རྒན་མོས་
འཚབ་འཚུབ་ཀྱིས་“ཅི་རེད། ནོར་བུ། ཀུན་བཟང་འཚོ་ལ་བྱིས་པ་བཙས་པ་ཡིན་ནམ
ཟེར།
རྒན་མོས་རྣ་བས་དེ་འདྲ་མི་གོ་བས་ནོར་བུས་སྐད་མགོ་ཧ་ཅང་མཐོན་པོས“ཨ་མ། མ་
རེད། མ་རེད།”ཟེར།
དཀོན་མཆོག་གསུམ། ཟླ་ཁ་སྔར་ནས་གང་ནའང་ད་རུང་མི་བཙའ་བ་འདི་ཅི་ཡིན།
ད་རང་གིས་ཇ་འཐུང་།
“ཁྱོད་ཡོང་དོན་ངས་ཤེས་ཀི ” དཔལ་བཟང་གིས་སྐད་དམའ་མོས ( ཨ་མར་གོ་རུ་མི་
འཇུག་པའི་ཕྱིར )“རང་གིས་ཇ་བཟང་བོ་ཞིག་འཐུང་ནས་ཕྱིར་སོང”ཟེར། །
ནོར་བུས་ཅི་ཡང་མི་སྨྲ།
དེ་ལྟར་བྱོས། ང་ལུག་ལ་འགྲོ་རྒྱུ་ཟེར་ཞོར་དཔལ་བཟང་ཡར་ལངས་ཏེ་སྒོར་བུད་པ་
6



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ན་ནོར་བུའང་ཁོའི་རྗེས་སུ་དེད་ཡོང་སྟེ”སྡོད་དང་། ངའང་མངགས་པའི་མི་དང་འཕངས་
པའི་མདའ་ཡིན་པས་འདི་ལྟར་ཕྱིར་སོང་ནས་ཅི་ཞིག་བཤད་”ཟེར།
ཅི་ཞིག་བཤད། ཁྱོད་རང་ཕྱིར་སོང་སྟེ་ཐུབ་བསྟན་སྦྱང་རྒན་ལ་ངས་རང་རྟ་རང་
གིས་ཁྱེར་བ་ལས་ཁྱོད་ཐུབ་བསྟན་སྤྱང་རྒན་གྱི་རྟ་ལུད་ཙམ་ཡང་མ་ཁྱེར་ཞེས་ཤོད།”
དེ་ཡང་དཔལ་བཟང་གིས“རང་རྟ་རང་གིས་ཁྱེར”ཟེར་བ་འདི་ལྟ་སྟེ། ད་ལོའི་དབྱར་
ཀར་ཐམས་ཅད་མཁྱེན་པ་ས་འདིར་བསླེབས་དུས་རུ་གོང་ཞོལ་བར་གསུམ་གྱི་དད་ལྡན་
སྐྱེ་བོ་ཀུན་གྱི་ཡོད་པོ་རྣམས་ཀྱིས་རྟ་མཛོ་གཡག་གསུམ་དང་། མེད་པོ་རྣམས་ཀྱིས་ཕྱག་
གསུམ་མ་ཎིས་མཇལ་དར་ཕུལ་བའི་དུས་སུ་དཔལ་བཟང་གིས་རང་གི་སྙིང་ན་ཡོད་པའི་
རྟ་རྐྱང་ནག་དེ་ཁ་བཏགས་དང་བཅས་པར་ཕུལ་ཞིང་དེ་དུས་ཐམས་ཅད་མཁྱེན་པའི་ཕུལ་
ཟོག་རྣམས་ལ་ཐུབ་བསྟན་ཉི་མ་ཚང་གིས་བདག་བྱེད་ཀྱིན་ཡོད་ཟེར་ནའང་ཐམས་ཅད་
མཁྱེན་པ་ཕྱིར་ཕེབས་རྗེས་དཔལ་བཟང་གི་རྟ་རྐྱང་ནག་དེ་ད་རུང་ཐུབ་བསྟན་ཉི་མ་ཚང་
ན་ཡོད། དཔལ་བཟང་གིས་དེ་ཅི་ཡིན་དྲིས་པ་ན་ཐུབ་བསྟན་ཉི་མས་“འོ། དེ་ཐམས་ཅད་
མཁྱེན་པས་ང་ལ་གནངས་པ་ཡིན”ཟེར། །
“ཐམས་ཅད་མཁྱེན་པས་ཡར་དཀོན་མཆོག་ལ་མཆོད་པར་མ་ཕུལ། མར་དབུལ་
ཕོངས་ལ་སྦྱིན་པ་མ་གནང་བར་ཏག་ཏག་ཟས་སྣོད་ལ་མི་ཆུད། ཕྱུགས་ས་ལ་མི་ཆུད་པའི་
ཕྱུག་པོ་ཁྱོད་ལ་གནང་དོན་ཅི་ཡིན།”
དེ་ཅི་ཡིན་ཁྱོད་རང་ཐམས་ཅད་མཁྱེན་པར་འདྲི་རུ་སོང་།་
''ཧིན། གལ་ཏེ་ཐམས་ཅད་མཁྱེན་པར་ངའི་རྟ་ལེན་འདོད་མེད་ན་མཱ་ཇག་ཚང་ལ་
སྟེར་འདོད་ང་ལའང་མེད། དེས་ན་ངས་རང་རྟ་རང་གིས་འཁྱེར་བ་ལས་ཐབས་མེད།”
''ཧིན།" ཐུབ་བསྟན་ཉི་མ་ཁོང་ཁྲོ་ལངས་ཏེ“གལ་ཏེ་ངས་ཁྱོད་ལ་རྟ་དེ་འཁྱེར་དུ་
བཅུག་ན་ང་རང་རུ་གསུམ་དཔོན་པོ་མིན་པའི་རྟགས་ཡིན།



གཡུ་དྲུག་དཀར་དཔེ་ཚོགས།
''ཧ་ཧ།” དཔལ་བཟང་གིས་ཀྱང་ཁྲེལ་དགོད་ཅིག་བྱས་ཏེ “གལ་ཏེ་ངས་རྟ་དེ་ཟླ་
གསུམ་ཡན་ལ་ཁྱོད་ཀྱི་རྟ་ཁྱུ་ནས་བཞག་ན་ང་རང་ཁྱི་རྒན་ཞིག་ཡིན་པའི་རྟགས་ཡིན།”
དོན་དེ་དེ་ལྟར་གྱུར་ཞིང་ད་རེག་བར་ལ་ཟླ་གསུམ་འགོར་ལ་ཉེ་བས་ཁེ་ཉིན་ཕྱི་དྲོ་
དཔལ་བཟང་རུ་གོང་མའི་འདབས་ལ་སོང་བ་ན་རྟ་རྐྱང་ནག་དེ་ཐུབ་བསྟན་ཉི་མ་ཚང་གི་
རྟ་ཁྱུ་ན་རྒོད་མ་ཞིག་དང་སྦྲེལ་ནས་ཡོད། དཔལ་བཟང་དེའི་གམ་ལ་སོང་བ་ན་རྒོད་མ་
དེ་ཕར་ལ་འགྲོ་རྩིས་བྱས་ནའང་རྟ་རྐྱང་ནག་གིས་དཔལ་བཟང་གི་ཕྱོགས་སུ་ཤུགས་ཀྱིས་
འཐེན་ནས་རྒོད་མ་དྲུད་པའི་ཚུལ་གྱིས་ཐོན་ཞིང་དཔལ་བཟང་གིས་དེ་མ་ཐག་གི་རིང་
ཤུབས་ལས་བཏོན་ཏེ་རྟ་རྒོད་མ་གཉིས་ཀྱི་སྦྲེལ་ཐག་བཅད་རྗེས་གཡག་ལ་ཞོན་ཏེ་མི་ལ་
སྨྲ་བ་བཞིན”འགྲོ་”ཟེར་བ་ན་རྟ་རྐྱང་ནག་དེ་མ་མོའི་རྗེས་སུ་ལུ་གུ་དེད་པ་ལྟར་དུ་དཔལ་
བཟང་གི་རྗེས་ལ་ཡོང་། །
“ཁྱོད་ཀྱིས་རྟ་དེ་ཐམས་ཅད་མཁྱེན་པར་ཕུལ་ཟིན་པ་མིན་ནམ། ཐམས་ཅད་མཁྱེན་
པས་ཨ་ཁུ་ཐུབ་བསྟན་ལགས་ལ་གནང་བྱུང་བས་ན་ད་ཁྱོད་ཀྱིས་ཕྱིར་ལེན་སྲོལ་གང་ན་
ཡོད།"
“ངས་ཐམས་ཅད་མཁྱེན་པར་ཕུལ་བ་ལས་མཱ་ཇག་ཚང་ལ་ཕུལ་བ་མིན།།
"དེ་ཅི་ཡིན།" ནོར་བུས་དཔལ་བཟང་གི་སྐད་ཆའི་ནང་དོན་མ་གོ་བར་དེ་ལྟར་དྲིས།
''དེ་ཅི་ཡིན། ཧིན། ངའི་རྟ་དེ་ཐུབ་བསྟན་ཚང་ནས་བཞག་ན་ང་ལ་ད་རུང་འགྱོད་པ་
མེད། ཡིན་ནའང་མཱ་ཇག་ཚང་གི་ཁྲལ་ལེན་ཐོན་དུས་ཐུབ་བསྟན་སྤྱང་རྒན་གྱིས་བརྒྱ་
བོའི་ནང་ནས་བཀར། བརྒྱད་པོའི་ནང་ནས་འདེམས་ཏེ་སྟེར་གྱིན་འདུག་པ་མིན་ནམ།
ཧིན། ངའི་རྟ་མཱ་ཇག་ཚང་གི་ལག་ཏུ་འཇོག་པ་ལས་སྤྱང་ཀིའི་ཁ་ལ་བཞག་ན་དགའ། "
'གང་ལྟར་ཀྱང༌
"ཆོག་གི ཆོག་གི འདི་ཐུབ་བསྟན་སྤྱང་རྒན་ངེད་གཉིས་ཀའི་དོན་ཡིན་པ་ལས་འུ་



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། –
གཉིས་ཀའི་དོན་མ་རེད།”
“འདི་འུ་གཉིས་ཀའི་དོན་མ་རེད་ཡང་ཟེར་སྲོལ་མེད། ངེད་བཟའ་ཟླ་གཉིས་ཀྱི་ལྟོ་
རྒྱབ་ཨ་ཁུ་ཐུབ་བསྟན་གྱིས་སྟེར་གྱིན་ཡོད་པ་ཁྱོད་ཀྱིས་ལོས་ཤེས།”
“ལྟོ་རྒྱབ། ལྟོ་རྒྱབ། ཁྱོད་བཟའ་ཟླ་གཉིས་ཐུབ་བསྟན་སྤྱང་རྒན་ཚང་ལ་ཉིན་མོའི་མི་
དང་མཚན་མོའི་ཁྱི་བྱས་པར་ཅི་ཞིག་ཐོབ་ཡོད།"
ལྟོ་རྒྱབ་ལ་འདང་རྒྱག་མེད།”
ལྟོ་རྒྱབ། ལྟོ་རྒྱབ། ངའི་སྲིང་མོའང་ལྟོ་རྒྱབ་ཀྱི་དོན་དུ་ཁྱོད་ལ་བྱིན་པ་ཡིན་ནམ།”
ངོ་མ། དཔལ་བཟང་གི་སྲིང་མོ་ལྟོ་རྒྱབ་ཀྱི་དོན་དུ་ནོར་བུ་ལ་བྱིན་པ་མིན་ཏེ། དཔལ་
བཟང་ཚང་ཡང་དེ་འདྲའི་ཕྱུག་རྒྱུ་མེད་ནའང་ནོར་བུ་ལྟར་ཉིན་མོའི་མི་དང་མཚན་མོའི་
ཁྱི་བྱས་ནས་ལྟོ་རྒྱབ་གཞན་ལ་རེ་དགོས་པ་ཞིག་མ་ཡིན། འོན་ཀྱང་དཔལ་བཟང་ནི་རྒྱུ་
ནོར་ལས་དཔའ་ངར་ལ་དགའ་བའི་མི་ཞིག་ཡིན་ཏེ་རྒྱུན་པར་རུ་གོང་བར་གཉིས་ཀྱི་ཕོ་
གསར་རྣམས་དང་རྡུང་རེས་བྱེད་པ་དང་། ལྷག་པར་དུ་རུ་གོང་མའི་ནོར་བུ་དང་ཉིན་རེར་
རྡུང་རེས་རེ་བརྒྱབ་ནའང་རྒྱལ་ཕམ་གྱི་དབྱེ་བ་ཐག་གིས་མ་ཆོད་ལ་རིམ་བཞིན་གཉིས་ཀ་
གྲོགས་པོ་བཟང་བོ་ཞིག་ཏུ་གྱུར་ཏེ་དཔལ་བཟང་གི་སེམས་ལ“ངོ་མ་བུ་དཔའ་བོ་ཞིག་རེད།།
བསམ་ནས་རང་གི་སྲིང་མོ་ཀུན་བཟང་འཚོ་ནོར་བུ་ལ་ཆུང་མར་བྱིན།
ཀུན་བཟང་འཚོ་དང་ཐོག་ནོར་བུ་ལ་རྩ་བ་ནས་མི་འཐད་དེ་རྒྱུ་མཚན་ནི་ནོར་བུ་
ཡང་མོའི་ཕུ་བོ་ལྟར་རྡུང་རེས་བྱེད་པར་དགའ་ལ། རང་གི་ཕུ་བོས་རྒྱུན་པར་མིའི་མང་
ཉུང་དང་གྲིའི་བཟང་ངན་ལ་མི་བལྟ་བར་གཞན་དང་རྡུང་རེས་བྱས་ནས་ལུས་ཡོངས་
རྫོགས་སྐྲང་འབུར་དང་རྨ་ཁྲག་གིས་ཁེངས་བཞིན་ཡུལ་ལ་ཡོང་ནས་ཟུག་རྔུ་ནར་ནར་
འབྱིན་སྐབས་མོའི་སེམས་ལ”“ངའི་ཕུ་བོ་འདི་སྡར་མ་ཞིག་ཡིན་ན་ཅི་མ་རུང་། དེ་ལྟར་
ཡིན་ན་ཁོ་རང་མི་མང་བོར་འཕྲད་ཚེ་བྲོས་ན་ཆོག བུ་དཔའ་བོར་ཐུག་ཚེ་ཞུ་བ་བྱས་ན་



གཡུ་དྲུག་དཀར་དཔེ་ཚོགས།
ཆོག ཡིན་ནའང༌བསམ་བཞིན་རྒྱུན་པར་ངུས་ནས་འདུག ལྷག་པར་དུ་ཕུ་བོ་
དཔལ་བཟང་དེ་མོའི་སྲི་མོའི་སྟེང་ལའང་ཇི་འདྲའི་བཙན་ཨང…ཡིན་ནའང་ཕུ་བོ་ཁོ་
རང་ནོར་བུ་ལ་འཐད་བྱུང་ན་ཁོ་མོར་འཐད་མི་འཐད་སྨྲ་དབང་གང་ན་ཡོད། དེ་ལྟར་མོ་
མི་འཐད་རང་འཐད་ཀྱིས་ནོར་བུའི་ཆུང་མར་གྱུར་སོང་། འོན་ཀྱང་མོའི་བསམ་ཡུལ་ལས་
འདས་པ་ཞིག་ནི་ནོར་བུ་ནི་རང་གི་ཕུ་བོ་དང་མི་འདྲ་སྟེ་རྒྱུན་པར་མོར་ཤ་ཚ་ཚ་དང་ངོ་
འཛུམ་འཛུམ་བྱེད་པ་ལས་ཁོ་གཉིས་མཉམ་དུ་བསྡད་ནས་ལོ་གསུམ་འགོར་ནའང་མོར་
ཚིག་རྩུབ་ཙམ་ཡང་བཤད་མ་མྱོང་བས་མོའང་རིམ་བཞིན་ནོར་བུ་ལ་འཐད་ནས་འདང་
ཤིན་ཏུ་ཆེ་བར་གྱུར། །
“གལ་ཏེ་ལྟོ་རྒྱབ་དེ་དེ་འདྲའི་དཀའ་མོ་ཞིག་ཡིན་ན།”དཔལ་བཟང་གིས་མུ་མཐུད་དུ་
བཤད་རྒྱུར”ཁྱོད་གཉིས་ངའི་སར་ཤོག་དང་། ཟས་ཁམ་གང་ཡོད་ན་མཉམ་ཟ་དང་གོས་
མཐོ་གང་ཡོད་ན་མཉམ་གོན་མ་བྱས་ན་ང་བུ་མིན།"
''ཧ་ཧ།“ནོར་བུས་གད་མོ་རྟ་སྐད་ཅིག་བརྒྱབ་སྟེ“ངའི་ཕ་མེས་ཡང་མེས་རྣམས་ཀྱང་
ཨ་ཁུ་ཐུབ་བསྟན་ཚང་གིས་གསོས་པས་ན་ད་ངས་ཁོ་ལ་དེ་ལྟར་དྲིན་ལན་ལོག་འཇལ་
བྱེད་ཕོད་དམ། ང་དེ་འདྲའི་དྲིན་ཆེན་ལ་དྲིན་ལོག་བྱེད་པའི་རྒྱུ་འབྲས་མེད་པའི་མི་ཞིག་
གཏན་ནས་མིན། ཁྱོད་ཀྱིས་རྟ་ཡག་པོའི་སྒོ་ནས་སྟེར་ན་བྱིན། དེ་མིན་ན་ང་ཕྱིར་འགྲོ་རྒྱུ།''
“ངའི་རྟ་རྐྱང་ནག་དེ་རང་གིས་ཀྱང་ཞོན་ཕོད་ཀྱི་མེད་པས་ན་ཐུབ་བསྟན་སྤྱང་རྒན་
གྱི་ལག་ལ་བཞག་ནས་མཱ་ཇག་ཚང་ལ་སྤྲོད་ཡོད་དམ། ང་རང་དེ་འདྲའི་རྒྱུ་འབྲས་མེད་
པའི་མི་གཏན་ནས་མིན། ཁྱོད་རང་འདུག་འདོད་མེད་ན་ང་ལའང་འགོག་འདོད་མེད།”
''ཧིན། གང་ལྟར་ཀྱང… ཟེར་ཞོར་ནོར་བུ་གཡག་ལ་ཞོན་ནས“ཚིག་པ་གཡག་
ལ་ཟོས་ན། ལྕག་གིས་རྟ་ལ་བྲབ”ཟེར་བའི་དཔེ་ལྟར་ལྕག་ཡུ་གནམ་ལ་ཕྱར་ཏེ་ཤུགས་གང་
ཡོད་ཀྱིས་གཡག་གི་དྲུག་སྟེང་དུ་གཅིག་གཞུས་པ་ན་གཡག་རྒན་ཚོ་ཐག་ཆོད་དེ་རྔ་མ་
1.O



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ཟླ་
གཡས་གཡུག་གཡོན་གཡུག་བྱེད་ཞོར་བྱ་འཕུར་བ་ལྟར་བརྒྱུགས་སོང་།
གསུམ་པ།
ནོར་བུས་རྒྱང་ཐག་རིང་བོའི་ས་ནས་ཐུབ་བསྟན་ཉི་མ་སྔར་བཞིན་སྦྲའི་སྒོ་ན་ཡོད་པ་
མཐོང་སྟེ་ཐད་ཀར་ཁོའི་གམ་ལ་སོང་། ཐུབ་བསྟན་ཉི་མ་ད་ལྟ་ལོ་བཞི་བཅུ་ཙམ་ཡིན་ལ་
གནག་ཅིང་སྦོམ་པའི་རལ་བ་ཞིག་སླས་ཤིང་ཁ་སྤུ་མེད་པར་ཁ་ངོ་གཙང་མར་བཀྲུས་ཡོད།
ཁོའི་འཇོང་ཞིང་སྨུག་པའི་གདོང་ན་སྒོར་ཞིང་ཆེ་བའི་མིག་ཟུང་ཡོད་པ་དང་ཤ་གནད་
རྒྱས་ཤིང་ལུས་གཟུགས་རིང་བ། ཕར་བལྟས་པ་ཙམ་གྱིས་མིའི་སེམས་ལ“ཁྱོད་ནི་དཔོན་
པོ་མིན་རུང་ལོས་ཡིན་བསམ་པའི་སྣང་བ་སྟེར་བ་ཞིག་ཡིན་ནའང་རྒྱུན་པར་ལུས་སྟོད་ཉི་
མར་ལྡེས་པས་ཤ་མདོག་ནག་པོར་གྱུར་ཏེ་སྟེང་ནས་ལྡོག་འོད་འཕྲོ་བཞིན་འདུག ཁོ་ལ་ཚི་
ལེན་གོན་པའི་ཆ་རྐྱེན་མེད་པ་གང་ནས་ཡིན། སེར་སྣའི་དབང་གིས་གོན་མ་ཕོད་པའང་
གཏན་ནས་མིན་པར་ལོབས་སྲོལ་གྱིས་གཞན་ལ་འགྲོ་དུས་མ་གཏོགས་ཚི་ལེན་གཏན་
ནས་མི་གོན། གལ་ཏེ་གཞན་ལ་འགྲོ་དགོས་བྱུང་ཚེ་ཁོས་གོང་བ་དང་ཕུ་ཐུང་ཁར་ཚིལ་
དྲེགས་ཆགས་ནའང་རྒྱུ་སྤུས་ཤིན་ཏུ་བཟང་བའི་གོས་ཀྱི་ཚི་ལེན་སྨུག་ནག་ཅིག་གོན་
ལ། དེ་དུས་ཁོ་ནི་རུ་གོང་ཞོལ་བར་གསུམ་གྱི་སྐྱེས་པ་རྣམས་ཀྱི་ནང་ཚི་ལེན་གོན་པའི་མི་
གཅིག་པོ་ཡིན།
ཐུབ་བསྟན་ཉི་མས་དཔལ་བཟང་གིས་སྐད་ཆ་ཡག་པོ་ཞིག་བཤད་མེད་པ་ནོར་བུའི་
གདོང་ནས་ཤེས་སོང་ནའང་དལ་ལྷོད་སྒོས་ནོར་བུའི་སྐད་ཆར་ཉན་རྗེས“ཨེ–— ངོ་མ་མི་
འདང་རྒྱག་མེད་པ་ཞིག་རེད”ཟེར་ཞོར་མགོ་ཐད་དུ་གཡུག་ནས་འདུག་ལ་མཚམས་ཤིག་
གློ་བུར་དུ་ངས་གལ་ཏེ་རྟ་རྐྱང་ནག་མཱ་ཀྲུའུ་ཞིར་མ་ཕུལ་ན་ཁོས་ཕྱིར་སྟེར་ཁོ་ཐག་ཨེ་
11



གཡུ་དྲུག་དཀར་དཔེ་ཚོགས།
ཡིན”ཟེར།
“གལ་ཏེ་ཁོས་ཕྱིར་བྱིན་ན་ཁྱེད་ཀྱིས་མཱ་ཚང་གི་ལག་ལ་མི་ཤོར་ཁག་ཐེག་ཨེ་ཐུབ་
ལགས།”
དྲི་བ་འདིས་ཐུབ་བསྟན་ཉི་མར་གཟུགས་མེད་ཀྱི་ལྕགས་སྒྲོག་ཅིག་བརྒྱབ་བྱུང་།
''ཨེ། ང་ལའང་རྟ་གཅིག་གི་དཀའ་ཚེགས་ཆེ་བ་མིན་མོད།”ཐུབ་བསྟན་ཉི་མས་ཚིག་
སྣེ་གཞན་ཞིག་ནས་བཟུང་སྟེ ཡིན་ནའང་རྟ་རྐྱང་ནག་དེ་ཐམས་ཅད་མཁྱེན་པས་དངོས་
སུ་ང་ལ་གནངས་པ་ཡིན་པས་ང་རང་དེ་ལ་ཇི་འདྲའི་འདང་ཆེ་ཨང”ཟེར། །
རྟ་རྐྱང་ནག་དེ་དངོས་གནས་ཐམས་ཅད་མཁྱེན་པས་ཁོ་ལ་བྱིན་པ་ཡིན་ཏེ་ཐམས་
ཅད་མཁྱེན་པ་ཕྱིར་འགྲོ་རྩིས་བྱེད་སྐབས་ཐུབ་བསྟན་ཉི་མ་ལ “ད་ཐེངས་ཁྱེད་བླ( ཐུབ་
བསྟན་ཉི་མའི་ནུ་བོ་ཆོས་ཀྱི་ཉི་མ)དཔོན་གཉིས་ཀར་དཀའ་ཚེགས་གང་མང་བཟོས་སོང་།
ཕུལ་རྟའི་ནང་ནས་ཁྱེད་རང་གི་བློ་ལ་འབབ་པ་ཞིག་འདེམས་དང༌། དེ་ནི་ངས་ཁྱེད་བླ་
དཔོན་གཉིས་ཀར་སེམས་པ་མཚོན་བྱེད་ཙམ་ཡིན”ཟེར། །
དཔལ་བཟང་གི་རྟ་རྐྱང་ནག་འདྲ་བ་ཞིག་རུ་གོང་ཞོལ་བར་གསུམ་དང་ཐུབ་བསྟན་
ཉི་མ་ཚང་གི་ལྔ་བརྒྱའི་གྲངས་ལ་ཉེ་བའི་རྟ་ཁྱུ་ནའང་མེད་པས་ཐུབ་བསྟན་ཉི་མས་སྔར་
ནས་འགྲམ་ཆུ་ལྡང་གིན་ཡོད། དེ་བས་ཁོས་འདང་རྒྱག་མེད་པར་དཔལ་བཟང་གི་རྟ་རྐྱང་
ནག་དེ་བླངས།
'དེ་དུས་རང་གིས་ཀྱང་འདང་མ་ཕོག“ ཐུབ་བསྟན་ཉི་མའི་སེམས་ལ་“དཔལ་བཟང་
སྔར་ནས་རང་གི་དགྲ་རུ་ལངས་འདོད་ཡོད་པས་ན་རྟ་དེ་ངའི་ལག་ནས་ག་ལ་འཇོག གལ་
ཏེ་བཞག་ནའང་མཱ་ཚང་གི་དམག་རྟ་སྡུད་མཁན་ཐོན་དུས་མི་སྟེར་ཟེར་སྲོལ་ག་ལ་ཡོད་”
བསམ་གྱིན་འདུག
ཐུབ་བསྟན་ཉི་མས་ཅི་ཡང་མི་སྨྲ་བས་ནོར་བུ་ཅུང་ཙམ་དོགས་མི་བདེ་བར་གྱུར་ཏེ
12



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ༼
“ཁོས་རྟ་ཕྱིར་ལེན་སྲོལ་ག་ལ་ཡོད”ཅེས་ཁ་ནས་ཤོར་བས་ཐུབ་བསྟན་ཉི་མའང་གཉིད་
ལས་སད་པ་ལྟར”ཨུན། རེད་ཡ — དེ་ནི་མི་བྱ་ཞིག་མ་རེད། སྤྱིར་ན་ངའང་རུ་གསུམ་
དཔོན་པོ་ཡིན་པས་ཁོ་ལ་ཐབས་བཀོད་མེད་པ་མིན་ཡང་། ཁྱོད་ཀྱིས་ལྟོས་དང་། ཁོའི་སྲིང་
མོ་ཁྱོད་ཀྱི་ཆུང་མ་རེད། ཁྱོད་ཀྱི་ཕ་རྒན་དང་ངའི་ཕ་རྒན་གཉིས་ཀ་སྐྱེས་ནས་འཆི་རེག་
བར་དུ་སྤུན་ཟླ་འདྲ་བར་བྱས་ནས་བསྡད། ད་འུ་གཉིས་ཀ་ཤི་བོའི་ཤུལ་གྱི་གསོན་པོ་རེད།
དེ་བས་ངས་ཤི་གསོན་གཉིས་ཀར་འདང་ཞིག་བརྒྱབ་ནས་ཁོའི་ལག་ནས་ཁྲལ་ཀྱང་ལེན་
གྱིན་མེད་ནའང་ཁོའི་སེམས་ལ་ཕལ་ཆེར་ང་རང་ཁོ་ལ་སྐྲག་གིན་འདུག་བསམ་བཞིན་
ཡོད་པ་འདྲ། ཧ་ཧ། གལ་ཏེ་ང་རང་ཁོ་ལ་སྐྲག་པའི་དབང་དུ་བཏང་ནའང་མཱ་ཀྲུའུ་ཞི་ཁོ་
ལ་སྐྲག་གམ”ཟེར། །
དེ་ཡང་དཔལ་བཟང་ནར་སོན་ནས་རང་ཤུགས་ཀྱིས་རུ་ཞོལ་མའི་དཔོན་པོར་གྱུར་བ་
ནས་བཟུང་རུ་ཞོལ་མས་ཁྲལ་སྣ་གཅིག་ཀྱང་མི་སྤྲོད་པས་ཐུབ་བསྟན་ཉི་མས་རུ་གོང་བར་
གཉིས་ཀྱི་མགོ་ནས་ལྷག་པ་བླངས་ཏེ་མཱ་ཇག་ཚང་ལ་མི་སྤྲོད་ཀ་མེད་བྱུང་། དེ་བས་སེམས་
ལ”དཔལ་བཟང་སྔར་ནས་རང་གི་དགྲ་རུ་ལངས་འདོད་ཡོད་བསམ་པའང་ཕལ་ཆེར་དེ་
ཡིན་པ་འདྲ།
ཨ _ དཔའ་བོ་ཟེར་བ་ཁྱོད་ཀྱི་ཕ་རྒན་ཡིན།” ཐུབ་བསྟན་ཉི་མས་དམིགས་ཡུལ་
མེད་པའི་ཚུལ་གྱིས“ཁོ་རང་ཤི་བའང་རང་ག་བ་ཞིག་དང་ག་ལ་འདྲ — ཇག་པ་བཞི་
བསད་ནས་ཤི་སོང་”ཟེར།
དངོས་གནས་དེ་འདྲ་ཡིན་ཏེ། དེ་ཡང་ནོར་བུའི་ཨ་ཕ་ཐུབ་བསྟན་ཉི་མ་ཚང་གི་ལུག་
རྫི་ཡིན་དུས་ཀྱང་ད་ལྟའི་ནོར་བུ་དང་འདྲ་བར་འཆི་རྒྱུར་ཐེ་ཚོམ་མེད་པའི་མི་དཔའ་
བོ་ཞིག་ཡིན་ལ། ཉིན་ཞིག་ལ་ས་ཆ་གཞན་པའི་ཇག་རྐུན་འགའ་གང་ནས་ཐོན་པ་མ་
ཤེས་པར་ཡོང་སྟེ་ཐུབ་བསྟན་ཉི་མ་ཚང་གི་རྟ་ཁྱུ་ནས་རྟ་རྒོད་མ་ལྔ་བཅུ་ཙམ་དེད་ནས་
13



ན་བ་དང་གཡུ་དྲུག་དཀར་དཔེ་ཚོགས།
བྲོས་ཤིང་དེར་ནོར་བུའི་ཨ་ཕ་ར་མདར་བརྒྱུགས་ཏེ་ཇག་རྐུན་ཚོ་དང་དམར་འཛིང་བྱས་
ནས་ཕར་ལ་མི་གཉིས་བསད་ནའང་མཇུག་མཐར་རྟ་ཁྱུ་ཕྱིར་ལོན་པ་ཕར་ཞོག་རང་གི་
མགོ་ཡང་བཅད་དེ་ས་འབུར་ཞིག་གི་སྟེང་ལ་བཞག་རྗེས་ཇག་རྐུན་དེ་ཚོ་གར་སོང་ཆ་
མེད་དུ་སོང་བས་ཐུབ་བསྟན་ཉི་མའི་ཨ་ཕས“ཨ་ཧོ། ངའི་རྟ་རྒོད་མ་ལྔ་བཅུ། དེ་ཉུང་ཉུང་
ཞིག་མ་རེད་ཡ། རྟ་རྒོད་མ་ལྔ་བཅུ”ཟེར་ནས་སྐྱོ་གདུང་ཆེན་པོས་ངུ་ཞོར་རང་གིས་རང་
གི་རལ་བ་འབལ་བ་དང་བྲང་ཁར་ཁུ་ཚུར་གཞུས། མི་རྣམས་ལ་ཧ་ཅང་རྩུབ་པའི་ཚིག་
གིས་སྡིགས་ཞོར་ཉལ་སར་ལྷུང་བ་དང་མཉམ་དུ་འཆི་བདག་གི་ཕོ་ཉའང་ཁོའི་གམ་དུ་
སླེབས་བྱུང་། མཇུག་མཐར་ཁོས་དལ་ལྷོད་ཀྱི་སྒོ་ནས“ངའི་འབྲི་མཛོ་མོ་ལྔ་བརྒྱའི་འོ་མ་རྒྱ་
མཚོ་བཞིན་དུ་འཁྱིལ་ནའང་མར་སོ་མ་ཁམ་གང་ཟ་མ་ཕོད། ལུག་སུམ་སྟོང་པགས་པས་
ས་གཞི་ཁེབས་ནའང་སློག་པ་དྲོན་པོ་གཅིག་གོན་མ་ཐུབ། ད་ལྟ་ནི་གང་ལྟར་ཚར་སོང་།
ང་ལ་བླ་མ་ཞིག་གིས་སེར་སྣ་ཅན་གྱིས་གསོག་པ་འདི། །མི་རྟག་སྦྲང་མའི་སྦྲང་རྩི་འདྲ།།
དོན་མེད་གཞན་གྱིས་སྤྱོད་པ་སྙིང་རེ་རྗེ་ཟེར་བ་ཅིས་མ་བདེན”ཟེར་བཞིན་ཚེ་ལས་འདས་
སོང་། དོན་དག་འདིས་ལོ་ན་ཕྲ་བའི་ཐུབ་བསྟན་ཉི་མ་ལ་འཚོ་བའི་འཛིན་སྟངས་གསར་
བ་ཞིག་གཟུགས་ཅན་བཞིན་བྱིན་པ་ནི་བསགས་ཀྱང་དགོས་ལ་བཀོལ་ཀྱང་དགོས་པ་དེ་
རེད།
འབྱུང་གཞིར་ན་ཚ་མེད་པའི་མི་ཞིག་འདི་འདྲའི་སླ་མོ་ཞིག་ཤི་བར་ཀློག་པ་པོ་རྣམས་
ཡིད་མི་ཆེས་ཀྱང་སྲིད་མོད། བྲེལ་བ་མ་ལངས། ཐོག་མར་ཁྱེད་ཀྱིས་གཤམ་གྱི་གཏམ་རྒྱུད་
ཐུང་ཐུང་འདིར་གཅིག་གཟིགས་དང _ དབྱར་ཁར། མི་རྣམས་ལ་ཤ་སྐོམ་གྱིས་རབ་ཏུ་
གདུང་ནས་དབུལ་བོ་རྣམས་ཀྱིས་ཀྱང་ཁྱིམ་ཚང་འགའ་རེའི་བར་ནས་ལུག་གཅིག་རེ་མི་
བཤའ་ཐབས་མེད་པའི་དུས་སུ། སུམ་སྟོང་ལུག་ཁྱུའི་བདག་པོ་ཐུབ་བསྟན་ཉི་མ་ཚང་གི་མི་
རྣམས་ཀྱིས་ཤ་གསར་བ་ཁམ་གང་ཡང་བཟའ་ཐུབ་ཀྱིན་མེད། ཉིན་ཞིག་ལ་ཐུབ་བསྟན་ཉི་
14



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
མའི་ཨ་མས་ནོར་བུའི་ཨ་ཕར“དེ་རིང་ཁྱོད་ཀྱིས་མི་མགོ་ནག་ཅིག་གིས་མི་མཐོང་བའི་ས་
ནས་ཤ་བཟན་ཚོན་པོ་ཞིག་རྨ་མེད་དུ་བསད་རྗེས་ཤི་ཐལ་ཟེར་ནས་ཁྱེར་ཤོག་དང་། ང་ཚོས་
ཤ་བཟའ་ཐུབ་སོང་བ་མིན་ནམ”ཟེར། །
བསམ་ཡུལ་ལས་འདས་པ་ཞིག་ལ་ཐུབ་བསྟན་ཉི་མའི་ཨ་ཕས“ཨ་ཧོ། འདི་འདྲའི་
ཤ་བཟན་བཟང་བོ་ཞིག ང་རང་ཚར་སོང་། ང་རང་ཚར་སོང་”ཟེར་ནས་ཉིན་གང་ལ་ཡར་
རྒྱུག་མར་རྒྱུག་བྱས་མཐར་ཤ་བཟན་གྱི་ཤ་ཧྲིལ་བོ་དེ་དབུལ་བོ་ཞིག་ལ་ལུ་གུ་གསོན་པོ་
ཞིག་དང་བརྗེས་རྗེས”གང་ལྟར་རྐང་མ་ཞིག་འཇོག་ཐུབ་སོང”ཟེར་ནས་ད་གཟོད་བློ་ཡིད་
བདེ་ཙམ་བྱུང༌། །
དེས་ན་འདི་འདྲའི་མི་ཡུལ་དུ་སྐྱེས་པའི་ཡི་དྭགས་ཤིག་ལ་རྟ་རྒོད་མ་ལྔ་བཅུའི་གྱོང་
གུད་བྱུང་ཚེ་དེ་ནི་ལུས་འབྱུང་གཞི་ནད་ཀྱིས་བཟུང་བ་ལས་ཀྱང་སྡུག་པ་ཞིག་མ་ཡིན་
ནམ། །
ཨེ _ བུ་དཔའ་བོ་ཟེར་བ་ངོ་མ་ཁྱོད་ཀྱི་ཨ་ཕ་ཡིན།” ཐུབ་བསྟན་ཉི་མས་སླར་ཡང་
བསྐྱར་ཟློས་ཤིག་བྱས།
བཞི་བ།
གློ་བུར་དུ་བསེར་བུ་ཞིག་གཡུག་ནས་ཐུབ་བསྟན་ཉི་མའི་ཅ་ནེའི་ནང་ལ་རྩྭ་རྡུལ་
འགའ་ལྷུང་སོང་། རིམ་བཞིན་རླུང་གཡུག་འགོ་བརྩམས་བྱུང་བས་ཐུབ་བསྟན་ཉི་མས་ཅ་
ནེའི་ནང་གི་ཇ་ལྷག་ས་ལ་འཕོ་ཞོར”འགྲོ། ཁྱིམ་ལ་འགྲོ་ཟེར།
བོད་ཀྱི་ལུགས་སྲོལ་ལྟར་ཁྱིམ་གྱི་གཡས་ས་སྐྱེས་པའི་འདུག་གནས་དང་གཡོན་ས་
སྐྱེས་མའི་འདུག་གནས། གོང་ས་ལྷའི་མཆོད་གནས་ཡིན་པས་ཁྱིམ་འདིའི་གཡས་ས་ན་
5



གཡུ་དྲུག་དཀར་དཔེ་ཚོགས།
སྒྲོ་བ་ཆེ་ཆུང་མེད་པ་སུམ་ཅུ་ལྷག་ནས་དང་ཕྱེས་བཀང་སྟེ་ཕྲེང་ལྟར་བསྒྲིགས་ཤིང་དེ་དག་
གི་སྟེང་ལ་པགས་པ་བསྡམས་མ་དང་། བལ་རྩིད་ཁུ་ལི་བསྡམས་མ་བསྒྲིགས་ཡོད། དེའི་
སྟེང་ལ་སློག་པ་འགའ་བལྟབས་ནས་བཞག་ཡོད། གཡོན་ས་ན་འཁར་སླང་ཆེན་པོ་བཞི་
དང་ཟངས་སེར་གྱི་བ་མ་གསུམ། ཆུ་ཟོ་ཆེན་པོ་གཅིག་དང་འོ་ཟོ་ཆེ་ཆུང་གཉིས། ཤིང་ཐོམ་
ཆེ་ཆུང་འགའ་སོགས་གནས་ངེས་མེད་དུ་བཞག་ཡོད་ལ། བེའུ་དང་རེའུ། ལུ་གུའི་ཚ་
རུ་རྐྱལ་བར་བཟོས་པའི་ནང་ལ་རྩམ་པ་དང་ཕྱུར་བ། ཇ་ཚྭ་ཁུ་བཅས་བླུགས་ནས་སྦྲའི་
ངོས་སུ་བཀལ་ཡོད། བལ་ཕྱིང་ཤར་མོ་ཞིག་ཉིས་ལྟེབ་བྱས་ནས་དུམ་བུ་དུམ་བུར་བཟོས་
ཤིང་དེ་དག་རེ་རེའི་ནང་ལ་ཅིན་ཏེ་ཀྲིན་ནས་ཐོན་པའི་དཀར་ཡོལ་འབྲུག་རིས་མ་དང་
ཅ་ནེ་དངུལ་ཤན་མ་མང་བོ་བཅུག་སྟེ་ཡང་སྦྲ་ངོས་སུ་བཀལ་ཡོད། རྐྱལ་མར་མི་རོ་འདྲ་
བ་འགའ་སློག་པ་རྙིང་བ་ཕྱིར་བསློགས་ནས་གཡོག་ཡོད། གོང་ན་མཆོད་སྒམ་ཆེན་པོ་
ཞིག་གི་ནང་ལ་ཨོ་རྒྱན་གྱི་ཐང་ཀ་བཟོ་དྲུབ་ཅིག་དང་སྒྲོལ་མའི་ཐང་ཀ་ཞིག་བཀལ་བའི་
མདུན་ལ《ལམ་རིམ་ཆེན་མོ》མཚལ་བྲིས་མ་ཞིག་དང《འཇམ་དཔལ་མཚན་བརྗོད》སྣ་
ཐུང་ཞིག 《རྗེ་བཙུན་འཕགས་མ་སྒྲོལ་མ་ལ་བསྟོད་པ》བཅས་བཞག་ཡོད་པ་དང་། དཔེ་
དེབ་དེ་དག་ཚེ་དང་སྣུམ་གྱིས་ཟིན་པས་མཚམས་ལ་ལ་ནས་བློ་ལ་བྱང་ཡོད་པ་ཞིག་མིན་
ན་ཀློག་འདོན་བྱེད་ཐབས་མེད། དེའི་མདུན་ལ་ཆེ་ཆུང་མེད་པའི་ཆུ་ཀོང་བདུན་གྱི་ནང་
ལ་ཆུའི་མཆོད་པ་བཞག་ཡོད་པ་དང་དངུལ་སྲང་གསུམ་ཙམ་གྱི་ཀོང་བུ་ཆེན་པོ་ཞིག་གཙོ་
བྱས་པའི་མར་ཀོང་ལྔའི་ནང་ལ་མར་གང་རེ་བླུགས་ཤིང་མེ་མ་བསྐྱོན་པར་བཞག་ཡོད་ལ་
མཚན་མོ་དེ་དག་ལ་མེ་བསྒྲོན་རྗེས་ཆུ་ཀོང་རྣམས་ཀྱི་ནང་གི་ཆུ་དབོ་ངེས་ཡིན། གཞན་
ཡང་མཆོད་སྒམ་དེའི་ནང་ན་ལྷ་བརྒྱ་ཅན་གྱི་ཟངས་སེར་གྱི་སྐུ་འདྲ་ཆེན་པོ་ཞིག་དང་
དྲིལ་བུ་ཆུང་ཆུང་ཞིག ཛམ་བྷ་ལ་སོགས་ལྷ་ཆོས་མཆོད་ཆས་མང་བོ་ཡོད། མཆོད་སྒམ་
གྱི་གཡས་གཡོན་གཉིས་སུ་ཀོ་བས་གཡོགས་ཤིང་སྟེང་ལ་ཀོ་བ་ལས་ཀྱང་མཐུག་པའི་དུ་
16



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
དྲེག་ཆགས་པའི་སྒམ་ཆ་འགྲིག་གཉིས་ཀྱི་ཁ་ལ་དབུས་གཙང་ནས་ཐོན་པའི་ལྕགས་ཞྭ་
ཆེན་པོ་རེ་བརྒྱབ་ནས་ཡོད་ལ་ཁྱིམ་ཚང་འདི་ལ་ཅི་ཡོད་ཀྱི་ནོམ་པ་རྩ་ཆེན་རྣམས་འདིའི་
ནང་ན་ཡོད་པ་ཕྱི་ནས་བལྟས་ཀྱང་ཤེས་ཐུབ། གོང་གི་སྒམ་དང་གཡས་ཀྱི་སྒྱེ་མོ་འབྲེལ་
མཚམས་ཀྱི་གྲུ་ཟུར་ན7-9རྟགས་ཅན་གྱི་མེ་མདའ་རྙིང་བ་ཞིག་ལ་རི་དྭགས་གཙོད་ཀྱི་རྭ་
སྣེར་ལྕགས་སྦུག་བསྐོན་ནས་བོའུ་རྭ་བྱས་པ་ཞིག་ཡོད་ལ། དེ་ནི་ན་ནིང་སྟོན་ཁར་ཐུབ་
བསྟན་ཉི་མ་ཟི་ལིང་ལ་སོང་ནས་མཱ་པུ་ཧྥང་ལ་མཇལ་དུས་མཱ་པུ་ཧྥང་གིས་དངོས་སུ་ཁོང་
ལ་གནངས་པ་ཡིན། ཁྱིམ་དཀྱིལ་ན་མཐུག་ཅིང་ཆེ་བའི་ཐབ་ཀ་ཞིག་ཡོད་པའི་སྟེང་ལ་འོ་
དྲེག་ཆགས་ཤིང་དེ་ཡང་མེ་དྲོད་ཀྱིས་སེར་བོར་གྱུར་འདུག
གཡོག་མོ་ཞིག་གིས་གུས་གུས་ཞུམ་ཞུམ་གྱིས་ཐུབ་བསྟན་ཉི་མའི་ཅ་ནེའི་ནང་ལ་ཇ་
གང་བླུགས་ནས་ཟངས་དེམ་སླར་ཡང་ཐབ་ཀའི་གམ་ལ་བཞག་བྱུང་བས་ཐུབ་བསྟན་ཉི་
མས་མ་རངས་པའི་ཚུལ་གྱིས“ཅི་རེད། ནོར་བུ་ལ་ཇ་མི་ལྡུད་དམ”ཟེར། །
གཡོག་མོ་དེས་སྐྱེ་ཁུང་དུ་འཐེན་ཞོར་ལྕེ་བསྣར་ཞིག་བྱས་ནས་མྱུར་དུ་ནོར་བུ་ལའང་
ཇ་ཅ་ནེ་གང་བླུགས་ནས་བྱིན།
ཐུབ་བསྟན་ཉི་མས་སེམས་ཆུང་སྒོས་ཇ་ལ་ཧུབ་ཅིག་བཏབ་རྗེས་ཧ་ཅང་མི་དགའ་
བའི་ཉམས་ཀྱིས“ཇ་འཁྱག་པ་ཆུ་རེད”ཟེར་ཞོར་ཇ་ཅ་ནེ་གང་པོ་ཐལ་ནང་དུ་ཕོ་བྱུང་།
ཐལ་ནང་ན་མེ་ཡོད་པས་དེ་མ་ཐག་སིར་སྒྲ་དང་བཅས་ཐལ་དུད་སྔོན་པོ་ཞིག་འགས་སྨན་
གས་པ་བཞིན་འཕྱུར་བྱུང་བས་ཐུབ་བསྟན་ཉི་མ་སྐྲག་ཐག་ཆོད་དེ་རང་དབང་མེད་པར་ཕྱི་
ནུར་ཞིག་བྱས་བྱུང་། ནོར་བུ་ལ་དགོད་རྒྱུ་ཞིག་གཏིང་ནས་སྐྱེས་བྱུང་ནའང་དེ་མ་མཐོང་
ཁུལ་གྱིས་ཁ་ཕར་ལ་འཁོར་ཏེ་དགོད་པ་ཁོག་ཏུ་བསྲན་ནས་བསྡད།
“གཡོག་ངན་མ་འདི་ཚོ།” ཐུབ་བསྟན་ཉི་མ་ཁོང་ཁྲོ་ལངས་བྱུང་བ་འདྲ”ཇ་ཅ་ནེ་གང་
ཡང་བསྐོལ་མི་ཐུབ་བམ་”ཟེར་ནས་ངར་ངར་བྱས།



གཡུ་དྲུག་དཀར་དཔེ་ཚོགས།
གཡོག་མོ་དེ་སྐྲག་ཐག་ཆོད་དེ་ཅི་བྱེད་འདི་བྱེད་མེད་པར་ཁྱིམ་ནས་ཡར་རྒྱུག་མར་
རྒྱུག་འགའ་བྱས་རྗེས་སླ་ང་ཐབ་ལ་བསྐྱོན་ཏེ་དེམ་ནང་གི་ཇ་ལྷག་དེ་ནང་ལ་བླུགས།
“ཇ་གསར་སྐོལ་བྱོས།” ཐུབ་བསྟན་ཉི་མས་སྐད་ཆེན་པོས་དེ་ལྟར་བཤད་པ་ན་གཡོག་
མོ་དེ་སྔར་ལས་ཀྱང་སྐྲག་སྟེ་སླ་ང་ཕྱིར་ལེན་པ་དང་ཇ་དེམ་ཐབ་ལ་འཇོག་པ་སོགས་ཏག་
ཏག་དམིགས་ཡུལ་མེད་པ་བྱེད་ཀྱིན་འདུག་སྐབས་མི་ཞིག་ཁྱིམ་ལ་འཛུལ་ཡོང་བས་ཐུབ་
བསྟན་ཉི་མས་གཡོག་མོ་དེ་མུ་མཐུད་དུ་དཀའ་ཁག་ལ་མ་གཏད། །
ཁྱིམ་ལ་ཡོང་བ་ནི་ལོ་དྲུག་ཅུའི་ནང་ན་ཡོད་ནའང་ལུས་པོ་ཤིན་ཏུ་ཚོ་ཞིང་དཀར་
ནག་འདྲེས་མའི་སྐྲ་སོག་འདབས་བར་དུ་སྐྱེས་ལ་དེ་ཡང་སྐྱ་རྣམས་ཚིལ་དྲེག་གིས་གཅིག་
གཅིག་ལ་འབྱར་ནས་ཐག་པ་དུམ་བུ་རེ་རེ་མགོ་ལ་འཕྱང་བ་དང་འདྲ། ཁོའི་མིང་དངོས་
ལ་ཅི་ཟེར་སུས་ཀྱང་མི་ཤེས་ལ་ཕ་ཡུལ་གང་གི་ཡིན་པའང་མི་ཤེས། ཁོ་ལོ་ན་གཞོན་པའི་
དུས་ནས་ས་འདིར་འཁྱམས་ཡོང་ཞིང་མི་རྣམས་ཀྱིས་ཁོ་ལ་མི་རྐྱང”ཟེར། ཐུབ་བསྟན་ཉི་
མའི་ཨ་ཕའི་དུས་ནས་ཁོ་རང་ཁྱིམ་འདིའི་གཡོག་པོ་བྱས་ཤིང་ཟ་མ་ཇི་འདྲ་ཞན་པ་དང་
ལས་ཀ་ཇི་འདྲ་ལྗིད་ནའང་ཁོའི་ལུས་ཇེ་ཚོ་ཇེ་ཚོ་རེད། མཚམས་ཤིག་ལ་དངོས་གནས་
《རྣམ་ཤེས་ཤི་བོའི》ནང་གི་སོ་པཱ་ཁི་ཝའེ་ཁྲའེ་དང་འདྲ་བར་མི་ཆེ་མི་ཆུང་བའི་དྲེལ་ཞིག་
དང་མཚུངས་པས་ཐུབ་བསྟན་ཉི་མའི་ཨ་ཕ་རབ་ཏུ་ཁྲོས་ཏེ་མི་རྐྱང་ལྟོ་ཆེ། ད་ནས་བཟུང་
ཁྱོད་རྐང་ཐང་དུ་ཕྱུགས་ལ་སོང་། ངའི་གཡག་གི་ཤ་ལྷུང་འགྲོ་གི”ཟེར། ཁོ་རང་རྐང་ཐང་
དུ་སོང་ནས་ཐང་ཆད་པས་ལྟོ་བ་སྔར་ལས་ཀྱང་ཇེ་ཆེར་སོང་བས་ཐུབ་བསྟན་ཉི་མའི་ཨ་ཕ་
དེ་བས་ཀྱང་ཁྲོས་ཏེ་མི་རྐྱང་ལྟོ་ཆེ། ད་ཁྱོད་ལ་ངོ་ཚ་ཡོད་པར་གྱིས”ཟེར།
“འོ་ན་ང་རང་སྔར་བཞིན་སྤྲང་གི་འགྲོ་རྒྱུ།“མི་རྐྱང་གིས་དེ་ལྟར་བཤད་པས་ཐུབ་
བསྟན་ཉི་མའི་ཨ་ཕའི་སེམས་ལ“མི་རྐྱང་འདིས་ལས་ཀ་ལས་ན་ངོ་མ་དྲེལ་ཞིག་གི་རྩལ་
ཡོད་པས་འགྲོ་རུ་འཇུག་མི་རུང”བསམ་སྟེ“མི་རྐྱང་། ཁྱོད་ཀྱིས་ཅི་ཟེར། ངས་ཁྱོད་ལ་ཀུ་



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། བ་
རེ་བྱས་པ་ཡིན”ཟེར། །
མི་རྐྱང་ཁྱིམ་གྱི་སྒོ་ཁ་ནས་ཁ་ཡར་ལ་འཁོར་ཏེ་ཙོག་ནས་ཤུ— ཞེས་ཐང་ཆད་པའི་
དབུགས་རིང་ཞིག་བཏོན་ཏེ“ད་ལོའི་ལུག་ཤེད་འདི་ཅི་ཞིག་ཡིན་ཨང་། ནོར་བུའི་ཕ་རྒན་
ལུག་རྫི་ཡིན་དུས་མ་གཏོགས་འདི་འདྲའི་ལུག་ཤེད་བཟང་བོ་ཞིག་ཡོད་པ་ངའི་ཡིད་ལ་མི་
ཡོང་”ཟེར།
ནོར་བུས་མྱུར་དུ་འོ། དེ་རིང་ཨ་ཁུ་མི་རྐྱང་ལུག་ལ་སོང་བ་ཡིན་ནམ”ཟེར།
ཡིན། ཡིན།”
མི་རྐྱང་ད་ལྟ་ལོ་ན་བགྲེས་པས་གཡོག་པོ་གཞན་པ་ཚོར་དོན་དག་གཞན་པ་ཡོད་དུས་
མ་གཏོགས་ལས་ཀ་ཡང་མོ་རེ་ལས་ནས“ལས་འཁྱུར་ངལ་གསོའི”ཚུལ་དུ་བསྡད་ཡོད།
“འོ། ད་ལོའི་ལུག་ཤེད་དེ་འདྲ་བཟང་ངམ།” ཐུབ་བསྟན་ཉི་མ་ངོ་མཚར་བའི་ངང་དེ་
ངོ་མ་ནོར་བུས་ངེད་ཚང་ལ་ཤ་ཚ་བའི་རྟགས་རེད”ཟེར།
“རེད་ཡ།” མི་རྐྱང་མདུན་ལ་གཅིག་ནུར་ཞོར“ད་ལོ་འུ་ཚང་གི་ལུག་འདི་འདྲ་བ་
ཞིག་རྨ་ཆུའི་མགོ་མཇུག་ཏུ་བཙལ་ཀྱང་མེད་པ་ཁོ་ཐག་ཡིན་ཟེར།
ཐུབ་བསྟན་ཉི་མས་བསམ་བློ་བཏང་ནས་ཅུང་བསྡད་རྗེས་ཡར་ལངས་ནས་སྒམ་ཞིག་
གི་ཟླ་ཕྱེས་ཤིང་ཤ་པགས་ཀྱི་ཁུག་མ་ལྗིད་ཏིག་ཏིག་ཅིག་ཕྱིར་བླངས་ཡོང་སྟེ་ནང་ལ་ལག་
པ་བཏང་ནས“བཞི། ལྔ། བདུན། བརྒྱད”ཅེས་བརྩིས་ནས་རུམ་ལ་བཅུག་རྗེས་ཁུག་མ་
ཕྱིར་སྒམ་ལ་བཅུག་སྟེ་ཟྭ་བརྒྱབ། །
འདི་ན་སྒོར་བརྒྱད་ཡོད།”ཐུབ་བསྟན་ཉི་མས་ལག་པ་ནོར་བུའི་སར་བསྲིངས་ཏེ།
“ཁྱོད་ཀྱིས་ངའི་དོན་དུ་འབད་པ་བྱས་ནས་ལུག་ཁྱུ་འདི་འདྲ་བཟང་བའི་དགའ་རྟགས་
ཙམ་ཡིན” ཟེར། །
“མི་དགོས། མི་དགོས།” ནོར་བུས་མྱུར་དུ་མགོ་ཐད་ལ་གཡུག་ཞོར“ངེད་བཟའ་ཟླ་
19



གཡུ་དྲུག་དཀར་དཔེ་ཚོགས།
གཉིས་ཀྱིས་ཁྱེད་ཚང་ཁ་ལ་ཟོས། རྒྱབ་ལ་གོན་ནས་ད་རུང་འདི་འདྲའི་སྒོར་མོ་མང་བོ་
ཞིག་ལེན་སྲོལ་གང་ན་ཡོད། ང་ལ་སྒོར་མོ་བཀོལ་སའང་མེད”ཟེར། །
“ཨེ– སྒོར་མོ་བཀོལ་ས་ལོས་ཡོད། དེང་སང་གི་ལོ་ཆུང་ཚོ་གྲི་རིང་འདོགས་པར་
དགའ་བ་མིན་ནམ། ཆེས་བཟང་བའི་གྲི་རིང་ཞིག་ལ་གཡག་གཅིག་རེད། གཡག་གཅིག་
ལ་སྒོར་མོ་བརྒྱད་རེད། ཁྱོད་ཀྱིས་གྲི་རིང་ཞིག་མི་འདོད་དམ། ལྷག་པར་དུ་ད་ལྟ་ཇག་རྐུན་
འདི་འདྲ་མང་།”
ངོ་མ། ནོར་བུས་གྲི་རིང་ཞིག་ཅིས་མི་འདོད། ཁོས་ནམ་རྒྱུན་སྡེ་བ་གཞན་གྱི་ཕོ་གསར་
རྣམས་དང་རྡུང་རེས་བྱེད་དུས་ཀྱང་བུའི་བཟང་ངན་ཐག་གིས་མ་ཆོད་གོང་ལག་ཆའི་
བཟང་ངན་གྱིས་ཕམ་ཁ་གང་མང་ཟོས་མྱོང་སྟེ་ལོ་འགའི་སྔོན་གྱི་ཉིན་ཞིག་ལ་རུ་བར་
མའི་ཕོ་གསར་ཞིག་དང་མ་འགྲིག་པས་ཁོས་ཐོག་མར་དེའི་མགོ་ལ་གཡག་ལྕག་གི་ཡུ་བས་
གཅིག་བརྒྱབ་པ་ན་ཕོ་གསར་དེའི་རྣ་རུ་དུང་ཆེན་བུས་པ་དང་མིག་ལམ་དུ་སྐར་མ་ཤར་
འདྲ་ཞིག་ཏུ་གྱུར་ཏེ་གཡས་འཁྱར་གཡོན་འཁྱོར་ཞིག་བྱས་རྗེས་དེས་ཀྱང་གྲི་རིང་ཤུབས་
ལས་བཏོན་ཏེ་ནོར་བུའི་ཕྲག་པ་གཡས་པའི་སྟེང་ལ་གཅིག་བརྒྱབ་བྱུང་། ནོར་བུས་ཀྱང་
སླར་ཡང་གཅིག་རྒྱག་རྩིས་བྱས་མོད་བསམ་ཡུལ་ལས་འདས་པ་ཞིག་ལ་གཡས་ལག་གིས་
ཁོའི་བཀོད་འདོམས་ལ་གཏན་ནས་མི་ཉན་ལ་ཞིབ་ཏུ་བལྟས་ཚེ་ལག་གི་ལྕག་ཀྱང་ས་ལ་
ལྷུང་ནས་གཡས་ལག་རང་དགར་གཡུག་གིན་འདུག་པས་ཁོས་ད་གཟོད་ལག་པ་དེ་ནམ་
ཡང་རང་ལ་མི་གཏོགས་པ་ཤེས་སོང་།
“སྤྲང་ཕྲུག ད་རྩེད་འདོད་ཡོད་དམ།”ཕོ་གསར་དེས་ངར་ངར་བྱས་ནའང་ནོར་བུའི་
ལག་པས་རྩ་བ་ནས་བཀོད་འདོམས་ལ་མི་ཉན་ལ་དེ་བས་ཀྱང་ཕངས་པ་ཞིག་ནི་རྨ་ཁ་
རིམ་བཞིན་སོས་ནའང་ལག་པ་སྔར་ལྟར་འགུལ་རྒྱུ་མེད་པས་ཁོ་རང་སྐྱོ་གདུང་གི་རྒྱ་
མཚོར་ལྷུང་སྟེ་རང་ལའང་གྲི་རིང་ཞིག་ཡོད་ན་འདི་འདྲའི་ཕམ་ཁ་ཞིག་ཟོས་མེད། ད་ནི་
20



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
གང་ལྟར་ཚར་སོང་བསམ་སྟེ་བསྡད། ཡིན་ནའང་འཇིག་རྟེན་ན་ཇི་འདྲའི་བསམ་ཡུལ་
ལས་འདས་པའི་དོན་དག་མང་བོ་ཞིག་ཡོད་པ་རེད་ཨང་། ཉིན་ཞིག་ནོར་བུ་ལུག་ལ་འགྲོ་
སྐབས་མདུན་ནས་གློ་བུར་དུ་རི་བོང་ཞིག་བྲོས་པས་གཡག་དེ་འདྲོགས་ནས་གཡས་ལྡིང་
ཞིག་བྱས་ནས་ནོར་བུ་བསམ་དབང་དྲན་དབང་མེད་པར་ལག་པ་ནད་པའི་སྟེང་དུ་ས་ལ་
གཡུག ན་ཟུག་བཟོད་ཐབས་བྲལ་བ་ཞིག་གིས་ནོར་བུ་དེ་མ་ཐག་བརྒྱལ་སོང་ནའང་དྲན་
པ་གསལ་དུས་གཡས་ལག་འགུལ་རྒྱུ་ཡོད་པ་འདྲ། རྨི་ལམ་ཡིན་ནམ་བསམ་སྟེ་ལག་པ་
ཕར་བརྐྱངས། ཕྱིར་བསྐུམ། སླར་ཡང་ཕར་བརྐྱངས་དུས་དངོས་གནས་འགུལ་རྒྱུ་ཡོད་
འདུག །
”ངོ་མ། གྲི་རིང་ཞིག་ལས་མཁོ་བ་ཞིག་གང་ན་ཡོད།” ནོར་བུའི་སེམས་ལ་དེ་ལྟར་
དྲན་ཏེ་སེམས་འགུལ་ཆེན་པོའི་ངང“ཨ་ཁུ་ཐུབ་བསྟན་ལགས། ཁྱེད་ཀྱི་དོན་དུ་ངའི་སྲོག་
ཤོར་ཡང་འགྱོད་པ་མེད་ཟེར་ཞོར་སྒོར་མོ་དེ་ཚུར་བླངས།
ལྔ་བ།
ཐུབ་བསྟན་ཉི་མ་ཚང་གི་གམ་ན་ཕྱི་ནས་བལྟས་ན་ནང་མཐོང་ཞིང་ནང་ནས་བལྟས་
ན་ཕྱི་གསལ་བའི་སྦྲ་རྙིང་ཞིག་ཡོད་ལ་དེའི་ནང་ལ་རྟ་སྒ་དང་ཁལ་སྒ་སོགས་ཅ་ལག་ཉ་
ཉོག་འགའ་བཞག་ཡོད་ལ་གཞན་ཡང་མི་རྐྱང་སོགས་གཡོག་པོ་འགའི་ཉལ་སའང་དེ་
ཡིན། ནོར་བུ་ལོབས་སྲོལ་ལྟར་སྔ་མོ་ནས་ཡར་ལངས་ཏེ་སྦྲ་རྙིང་དེའི་ནང་ལ་སོང་བ་ན་སྨྲ་
མི་ཤེས་པའི་དྲི་ངན་ཞིག་ཁོའི་སྣ་ལམ་དུ་འཐུལ་ཡོང་། དེ་ནི་ཁལ་སྒ་རྣམས་ཀྱི་སྟེང་ལ་
ཁལ་གཡག་གི་ཚིལ་དྲེག་ཆགས་པའི་དྲི་མ་རེད། མི་རྐྱང་གིས་རྟ་སྒ་ཞིག་སྔས་མགོ་བྱས་
ནས་ཤན་གྲིས་གཡག་སྐེ་བཅད་པ་འདྲ་བའི་སྡུར་བ་ཞིག་འཐེན་བཞིན་ཡོད་པས་ཁོའི་
21



གཡུ་དྲུག་དཀར་དཔེ་ཚོགས།
སེམས་ལ་”འདིའི་སྡུག་བསྔལ་འདི་ཨང་བསམ་ནའང་སྡུག་བསྔལ་མྱོང་དགོས་པ་ནི་ཏག་
ཏག་ཁོའི་གམ་ནས་ཉལ་མཁན་ཚོ་ཡིན་པ་ལས་ཁོ་རང་ལ་ཚོར་སྣང་ཅི་ཡང་མེད། ནོར་
བུས་མི་རྐྱང་གཉིད་ལས་བསླང་སྟེ“ཨ་ཁུ་མི་རྐྱང་། ང་ལ་དེ་རིང་དོན་དག་ཅིག་ཡོད་པས་
ཁྱོད་ལུག་ལ་གཅིག་འགྲོ་ཨེ་ཐུབ”ཟེར། །
མི་རྐྱང་གིས་ཐོད་པར་གཉེར་མ་བསྡུས་ཏེ“ང་ཁ་སང་ཡང་སོང་བ་མིན་ནམ” ཟེར།
ཁ་སང་ཁྱོད་ཨ་ཁུ་ཐུབ་བསྟན་གྱིས་མངགས་པ་རེད། དེ་རིང༌
ཡ་ཆོག་གི་ཆོག་གི ང་འགྲོ།
ནོར་བུ་ཞོན་པའི་གཡག་གི་ཁ་ནང་ནས་ལྕེ་ཁྲུ་གང་བསྣར་ཏེ་འགྲོ་བཞིན་འདུག ཤར་
ཕྱོགས་ཀྱི་སྤྱི་ལེ་བདུན་བརྒྱད་ཙམ་གྱི་ས་ན་དེ་འདྲའི་མཐོ་རྒྱུ་མེད་པའི་རི་རྒྱུད་ཅིག་ཡོད་
པ་དང་། དེའི་ཕ་རོལ་ན་རྨ་ཀླུང་རིང་མོ་ཡོད། ནོར་བུས་རྨ་ཆུ་དང་འབྲེལ་བ་ཡོད་པའི་
ལྷ་སྒྲུང་དང་འདྲ་བའི་གཏམ་རྒྱུད་མང་བོ་ཤེས་ཏེ། དང་པོ་ཙ་ན། ཐུབ་བསྟན་ཉི་མ་ཚང་
གི་མི་རབས་སྔོན་མའང་འབྲི་རྒན་གཅིག་མ་གཏོགས་མེད་པའི་ཁྱིམ་ཚང་དབུལ་བོ་ཞིག་
ཡིན། ཉིན་ཞིག་གི་ཞོགས་པར་རྨ་ཆུའི་ནང་ནས་བ་གླང་དཀར་པོ་འོ་མའི་ཐིགས་པ་འདྲ་
བ་ཞིག་ས་ཁར་བུད་དེ་ཉིན་གང་བོར་ཐུབ་བསྟན་ཉི་མ་ཚང་གི་འབྲི་རྒན་དང་འདྲེས་
ཤིང་ཕྱི་དྲོ་སླར་ཡང་རྨ་ཆུའི་ནང་དུ་འཛུལ་སོང་། ཕྱི་ལོར་འབྲི་རྒན་དེ་ལ་རྒ་ལི་ལྟ་ན་
སྡུག་པ་ཞིག་རྩེབས་ཤིང་དེ་ནས་བཟུང་ཁྱིམ་ཚང་དེ་ལ་བརྒྱ་ནོར་སྟོང་ལུག་འཕེལ་ནས་
རིམ་བཞིན་ཀླུའི་ལོངས་སྤྱོད་དང་གཉིས་སུ་མེད་པའི་ཁྱིམ་ཚང་ཕྱུག་པོ་ཞིག་ཏུ་གྱུར། ཇི་
འདྲའི་ཡིད་དུ་འོང་བའི་གཏམ་རྒྱུད་ཅིག་ཨང་། ཡིན་ནའང་ནོར་བུ་འཇིག་རྟེན་འདིར་
སྐྱེས་ནས་མི་ལོ་ཉི་ཤུ་ལྷག་འགོར་ནའང་ད་རུང་རྨ་ཀླུང་གཙང་པོ་མིག་གིས་མཐོང་མ་མྱོང་།
''ཨ་ཁུ་ཐུབ་བསྟན་ཚང་འདི་རང་ག་བ་ཞིག་ཡིན་རྒྱུ་མ་རེད། ནོར་བུའི་སེམས་ལ
"ཁོང་ཚང་ལ་བླ་མ་ཞིག་འཁྲུངས་པའི་བསོད་ནམས་ཡང་ལྡན་སོང་བ་མིན་ནམ།”བསམ་
22



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཞོར་ཁོ་རང་ཤེས་མེད་ཚོར་མེད་ངང་རི་རྩ་ཞིག་ལ་ཐོན་སོང་། ཁོས་གཡག་གི་སྐེ་ལ་ལྕག་
གིས་གཅིག་བྲབས་ནས་རིམ་བཞིན་རི་ངོར་འགོས། རི་འདིའི་སྟེང་དུ་སྡོང་ཐུང་ཤིང་དང་
སུ་རུ་མཐུག་པོ་སྐྱེས་ཡོད་པ་དང་དེ་དག་གིས་ནོར་བུའི་ལྷམ་གྱི་སྣ་ཟད་ནས་རྐང་བའི་མཐེ་
བོང་ཕྱི་ལ་མངོན་པའི་སྟེང་དང་རྐང་སྣམ་མེད་པར་ཐུ་བའི་འོག་ནས་ཕྱི་ལ་མངོན་པའི་
པུས་མོའི་སྟེང་ལ་བར་མེད་དུ་འཛེར་གྱིན་འདུག
རི་བོ་འདིའི་ཕར་ངོས་ན་རུ་བར་མ་ཡོད་ལ་དེ་ཡང་སྡེ་བ་འདིའི་སྐྱེས་པ་ཕལ་ཆེར་ནི་
ལག་ཤེས་བཟོ་བ་ཡིན་ཏེ་མགར་བ་དང་ཤིང་བཟོ། ལྷམ་བཟོ་སོགས་ཡོད་པ་དང་རུ་གོང་
ཞོལ་བར་གསུམ་གྱི་ལྕགས་རིགས་གྲི་འབིག་ཡན་ཆད་དང་ཤིང་རིགས་སྒམ་ཟོ་མན་ཆད་
ཕལ་ཆེར་འདི་ནས་མ་ཐོན་པ་གཅིག་ཀྱང་མེད། །
“མགར་བ་ལྷ་ལོས་རྡུང་བའི་གྲི་དེ་རྟ་ལ་མི་ཐོགས་ཟེར།”ནོར་བུའི་སེམས་ལ”ཡིན་
ནའང་དེ་ནི་རིན་གོང་འགྲིག་ཐབས་མེད་པའི་མི་ཞིག་ཡིན་ཟེར། མགར་བ་ཐུབ་བློས་རྡུང་
བའི་གྲི་ཡིས་ཁྱི་རྒྱག་ཀྱང་མི་ནུས་ཟེར། མགར་བ་མཆོག་གྲུབ་ལ་ལག་ཉིས་འཛིན་ཡོད་ལ་
གལ་ཏེ་དེ་ལྟར་བྱས་ན་ཁོས་རྡུང་བའི་གྲི་ལ་ཕྱི་ནས་བལྟས་ན་སྐྱོན་ཅུང་ཙམ་ཡང་འཚོལ་
མི་ཐུབ་ནའང་དགྲ་ལ་འཐབ་དུས་གཞུ་ལྟར་གུག་འགྲོ་ཟེར། གང་ལྟར་ཐོག་མར་ལྷ་ལོའི་
གོང་ཚོད་ལ་གཅིག་བལྟ་དགོས”བསམ་ཞོར་ཁོ་རང་ལ་ཁར་སླེབས་པ་དང་ཞོན་པར་ངལ་
ཅུང་ཙམ་སོས་སུ་བཅུག་རྗེས་མར་བབས་ནས་ཡོང་། །
རུ་བར་མའི་སྒོ་ཁྱི་རྣམས་ཀྱིས་ཁོ་མཐོང་མ་ཐག་ཟུག་སྐད་རྒྱག་ཞོར་རྒྱུག་ཡོང་། འབྲོག་
པའི་ཕོ་གསར་ཞིག་ལ་མཚོན་ན་དེ་ནི་ཤིན་ཏུ་ནང་དོན་ལྡན་པའི་སྤྲོ་རྩེད་ཅིག་ཡིན་ཏེ་
ནོར་བུས་བྱང་ཆ་ལྡན་པའི་ངང་ཐག་པའི་སྣེ་མོར་གཡག་ལྕག་མཐུད་མ་ཐག་ཁྱི་རྒན་
རྣམས་ཀྱང་ཁོའི་གམ་དུ་ཐོན་ཞིང་ཁོས་གཡག་དང་འདོམ་པ་དོ་ཡི་ཚད་དུ་མགོ་ནས་སྐོར་
ཞོར་ཡོབ་རྡུང་བྱས་ནས་སོང༌། ཁྱི་རྒན་ཚོས་ཟུག་སྐད་མཚམས་མེད་རྒྱག་ཞོར་ཁོ་གཡས་
23



གཡུ་དྲུག་དཀར་དཔེ་ཚོགས།
སྐོར་གཡོན་སྐོར་བྱེད་ཀྱིན་འདུག མཚམས་ཤིག་ལ་ནོར་བུས་ལག་ནས་ཐག་པ་ལྷོད་
ཙམ་བྱས་པ་ན་ལྕག་ཡུའི་རྐུབ་དེ་ཏག་ཏག་ཁྱི་རྒན་ཞིག་གི་མིག་གཉིས་བར་དུ་ཁེལ་བས་
ཁྱི་རྒན་དེ་ཀན་རྐྱལ་དུ་གཡུག ཁྱི་རྒན་དེས་སྐད་ངན་འདོན་ཞོར་འཕག་འཚག་འགའ་
བྱས་ནས་ཡར་ལངས་ཏེ་ཕྱིར་བྲོས་སོང་། དེ་ནས་ཁྱི་རྒན་གཞན་རྣམས་ཀྱིས་ཀྱང་ལ་ལས་
གཅིན་གཏོང་ཁུལ་དང་ཐང་ཆད་ཁུལ་བྱས་ནས་རྗེས་སུ་བསྡད་བྱུང་། ཁྱི་དེ་དག་ནི་རང་
ལ་ནུས་པ་མེད་པ་དང་བདག་པོར་འདང་མེད་པ་རྣམས་ཡིན་ལ་ཞོན་པའི་གོང་དུ་མཆོངས་
ནས་མི་ལ་རྨུག་ཐུབ་པའི་ཁྱི་རྣམས་ལྗིད་ཚད་ལ་སྤྱི་རྒྱ་བཅུ་ལྷག་ཡོད་པའི་ལྕགས་ཐག་སྐེ་
ལ་བསྐོན་ཏེ་མི་རྒོད་ཀྱི་རྗེ་ངར་འདྲ་བའི་ཤིང་ཕུར་རེར་བཏགས་ནས་ཡོད། ཁྱི་དེ་དག་
གིས་ནོར་བུ་མཐོང་བ་ན་ཁོང་ཁྲོ་རབ་ཏུ་ལངས་ཏེ་ཤུགས་གང་ཡོད་ཀྱིས་འཐེན་གྱིན་འདུག
ཁྱི་དེ་དག་ནི་ཕྱུག་པོའི་ཁྱིམ་གྱི་ཡིན་པས་རུ་བར་མར་ལྔ་དྲུག་ཙམ་ལས་མེད། ནོར་བུས་
གཟས་ནས་སོ་བར་ནས་ཤུ་སྒྲ་ཞིག་འབུད་ཞོར་སོང་བ་ན་ཁྱི་དེ་དག་སྔར་ལས་ཀྱང་ཁྲོས་ཏེ་
ལྕགས་ཐག་དང་ཤིང་ཕུར་ལ་ཡང་སོ་འདེབས་པར་བྱེད། །
མགར་བ་ལྷ་ལོས་འཇོར་ཞིག་རྡུང་བཞིན་པའི་སྒང་རེད། ལོ་བཅུ་གཅིག་བཅུ་གཉིས་
ཙམ་གྱི་བྱིས་པ་ཞིག་གིས་གདོང་ཡོངས་རྔུལ་ཆུས་གང་ཞིང་དེའི་སྟེང་ལ་སོལ་རྡུལ་འགོས་
པས་དངོས་གནས་ངོ་ལ་སྣག་ཚ་བྱུགས་པ་དང་འདྲ་བར་ཤུགས་གང་ཡོད་བཏོན་ནས་སྦུད་
པ་ཆེན་པོ་ཞིག་འཐེན་གྱིན་འདུག
''དོན་དག་ཅི་ཡོད།” མགར་བ་ལྷ་ལོས་ནོར་བུ་ལ་བལྟ་ཙམ་ཡང་མི་བྱེད་པར་དེ་ལྟར་
དྲིས།
"ང་ལ་གྲི་རིང་ཞིག་རྡུངས་དགོས།”
''ཅི་ཞིག” མགར་བ་ལྷ་ལོ་རང་གི་རྣ་བར་ཡིད་མ་ཆེས་པ་ལྟར་ལས་མཚམས་བཞག་
ནས་ཁ་ཚུར་འཁོར་ཏེ་“གྲི་རིང་ཞིག་ཨེ”ཟེར།
24



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ལས་
ནོར་བུས་ཐོག་མར་རུམ་ནས་སྒོར་མོ་བླངས་ཏེ་རང་གི་སྐད་ཆ་ངོ་མ་ཡིན་པར་ར་སྤྲོད་
བྱས།
“གྲི་རིང་བཟང་བོ་ཞིག་ལ་དངུལ་སྒོར་བཅུ་རེད་ཡ།”
'“ཆེས་བཟང་བའི་གྲི་རིང་ཞིག་ལ་སྒོར་མོ་བརྒྱད་མིན་ནམ།”
"ག་ལ་ཡིན། གྲི་རིང་རང་ག་བ་ཞིག་ཀྱང་སྒོར་མོ་བརྒྱད་ཀྱིས་མི་ཁུག་
བཤད་རྒྱུ་གཏམ་རྒྱུ་ཨེ་ཡོད།"
''བཤད་རྒྱུ་གཏམ་རྒྱུ་མེད།”
འོ་ན་ང་རང་མགར་བ་གཞན་ཞིག་སར་འགྲོ་རྒྱུ།
“འགྲིག་གི་“ མགར་བ་ལྷ་ལོ་ཕར་འཁོར་ཏེ་རང་གི་ལས་ཀ་ལག་ལ་བླངས་ནས་ཁྱོད་
རང་ཐུབ་བློའི་ཁྱི་རྒྱག་ཉོ་རུ་སོང་”ཟེར།
ནོར་བུ་ཐུབ་བློའི ” ཁྱི་རྒྱགཉོ་རུ་མ་སོང་བར་མགར་བ་མཆོག་གྲུབ་སར་སོང་།
མཆོག་གྲུབ་ནི་མགར་བ་ཡོད་ཚད་དང་འདྲ་བར་ངོ་མདོག་ཤིན་ཏུ་ནག་པ་ལས་གཞན་
ཁྱད་རྟགས་འདི་དང་དེ་ཡོད་ཟེར་དཀའ་བའི་མི་ཞིག་ཡིན། ད་ལྟ་ཁོ་ལ་ཏག་ཏག་ལས་ཀ་
མེད་པར་བསྡད་ཡོད། ཁོས་ནོར་བུ་ཡོང་དོན་ཤེས་རྗེས“ཁྱོད་ལ་གྲི་རིང་ལོས་རྡུང་མོད། ད་
ལྟ་ང་ལ་ལྕགས་ཁབ་སྣེ་ཙམ་ཡང་མེད་པས་ཏག་ཏག་ལས་ཀ་མེད་པར་བསྡད་ཡོད་པ་འདི་
མིན་ནམ”ཟེར་ནས་ལག་མཐིལ་གཉིས་ཀ་ནོར་བུ་ལ་སྟོན་ཙམ་བྱས་རྗེས་མུ་མཐུད་དུ་
བཤད་རྒྱུར“རྒྱ་ལོའི་སྨོན་ལམ་དུ་སོང་ནས་ཕྱིར་ཐོན་དུས་ལྕགས་ཡོད། ད་ལྟ་བླ་བྲང་ན་
ལྕགས་བཙོང་རྒྱུ་ཤིན་ཏུ་མང་ཟེར། དེ་དུས་རྡུང་ན་ཆོག་གམ”ཟེར།
“ཨེ— ང་ལ་ཐུང་ཐུང་མྱུར་མྱུར་དུ་གྲི་རིང་ཞིག་གི་དགོས་མཁོ་ཡོད།"
”འོ་ན་ད་ཅི་བྱེད།” མཆོག་གྲུབ་ཀྱིས་མ་ནེ་ཕུར་བཞིན་འདང་ཅུང་ཙམ་བརྒྱབ་རྗེས་
གློ་བུར་དུ་ཡར་ལངས་ནས་སྦྲ་ངོར་བཀལ་བའི་སྐྱི་མོའི་ཁུག་མ་ཞིག་གི་ནང་ནས་གྲི་རིང་
25



གཡུ་དྲུག་དཀར་དཔེ་ཚོགས།
ཞིག་བླངས་ནས་ནོར་བུའི་ལག་ལ་བཞག་སྟེ“གྲི་འདི་ཇི་འདྲ་རེད”ཟེར།
གྲི་རིང་དེ་ནི་ཟངས་སེར་གྱིས་མགོ་སྒམ་བྱས་པའི་ཧ་ཅང་ཡག་པོ་ཞིག་ཡིན། འོན་
ཀྱང་ནོར་བུའི་སེམས་ལ“མཆོག་གྲུབ་ཀྱི་གྲི་ལ་ཕྱི་ནས་བལྟས་ན་སྐྱོན་ཅུང་ཙམ་ཡང་
འཚོལ་མི་ཐུབ་ནའང ༌བསམ་སྟེ“གྲི་འདིའི་ཕྱི་བལྟས་མཛེས་ཀྱང་ནང་རྣོ་མེད”ཟེར།
ཅི་ཟེར། ཁྱོད་ཀྱིས་རྣོ་མེད་པ་ཇི་ལྟར་ཤེས།”
ངོ་མ་ནོར་བུས་གྲི་རིང་ཞིག་ལག་ཏུ་བཟུང་བའང་ད་ཐེངས་ཙམ་ཡིན་པས་རྣོ་ཡོད་
མེད་ཇི་ལྟར་བལྟས་ཀྱང་མི་ཤེས།
“གྲི་འདིའི་ཁ་ལ་ངས་རྣོ་མང་བོ་ཞིག་བཞག་ཡོད། སྤྱིར་ན་གྲི་འདི་ང་རང་གིས་
འཛིན་དགོས་བསམ་ནས་རྡུང་བ་ཡིན། ཡང་འདང་ཞིག་བརྒྱབ་ན་ང་སྒོར་མི་འགྲོ་བའི་མི་
ཞིག་ལ་འདི་འདྲའི་གྲི་བཟང་བོ་ཞིག་དགོས་དོན་མེད། ཁྱོད་ལ་དགོས་ན་སྒོར་མོ་བརྒྱད་
བྱོས”ཟེར།
“གྲི་བཟང་བོ་ཤུབས་དང་ལྡན་པ་ཞིག་ལའང་སྒོར་མོ་བདུན་ལས་མི་དགོས”ཟེར་ཞོར་
ནོར་བུས་གྲི་དེ་ཕྱིར་སྟེར་རྩིས་བྱས།
མཆོག་གྲུབ་ཀྱིས་གྲི་ཚུར་མི་ལེན་པར“ཡ་ཡ། བདུན་བྱོས”ཟེར།
ཤུབས་མེད་པས་དྲུག་ལས་མི་སྟེར”ཟེར་ནས་སླར་ཡང་གྲི་དེ་ཕྱིར་སྟེར་རྩིས་བྱས།
མཆོག་གྲུབ་ཀྱིས་མ་ནེ་ཕུར་བཞིན་ཅུང་ཙམ་བསྡད་ནས“ཆོག་གི་ཆོག་གི འུ་ཚོ་
ཚང་མ་དབུལ་བོ་རེད”ཟེར། ཕལ་ཆེར་ལས་ཀ་མེད་པས་ཁོ་ལ་སྒོར་མོ་མཁོ་བའི་སྒང་ཡིན་
པ་འདྲ།
མཆོག་གྲུབ་ཚང་གི་ཁྱིམ་མཚེས་ཤིང་བཟོ་དགའ་ལྡན་ཡིན་ལ་ནོར་བུ་མཆོག་གྲུབ་
ཚང་ནས་སྒོར་བུད་པ་ན་དགའ་ལྡན་གྱིས་སྦྲའི་སྒོ་ན“རོ་ཟོ། འདྲེ་ཟོ་ཟེར་ཞོར་ཟོ་ཆེན་པོ་
ཞིག་ལ་ཞབས་སྤྲོད་ཀྱིན་ཡོད་པས་ནོར་བུ་ཐད་ཀར་དེའི་གམ་ལ་སོང་། དགའ་ལྡན་ནོར་
26



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། །
པོ
བུ་ལས་ལོ་གསུམ་གྱིས་ཆེ་ལ་ཁོ་གཉིས་ལོབས་ཡོད་པས་དེ་མ་ཐག་ལས་མཚམས་བཞག་
སྟེ་ཁ་བརྡ་བྱས། དགའ་ལྡན་གྱིས་རྭ་ཙེ་བླངས་ནས་བསྟུད་མར་དུ་བ་ཚག་བཞི་འཐེན་
རྗེས་ཁ་སྣ་གཉིས་ལས་དུ་བ་སྔོ་ལྷོག་ལྷོག་འཕྱུར་ཞོར་རྭ་ཙེ་ནོར་བུའི་ལག་ལ་བཞག ནོར་
བུས་དུ་བ་རྒྱུན་འཐེན་བྱེད་ཀྱིན་མེད་ནའང་གཞན་གྱིས་རྭ་ཙེ་ལག་ལ་བཞག་དུས་གཅིག་
གཉིས་རེ་འཐེན་གྱིན་འདུག་པས་ད་ཐེངས་ཡང་ཚག་གང་འཐེན་ནས་ཡ—ད་ང་ལ་གྲི་
ཤུབས་ཤིག་ལས་དགོས”ཟེར། །
དགའ་ལྡན་ནི་ལོ་ན་ཆུང་ནའང་ལག་རྩལ་བཟང་བས་ཅང་མ་འགོར་བར་ཤིང་གི་གྲི་
ཤུབས་ཤིག་ལས་པར་མ་ཟད་ཀོ་བ་ནག་པོའི་གཡོག་ཅིག་ཀྱང་བརྒྱབ་ནས་བྱིན།
''ཨ། ངོ་མ་བཀའ་དྲིན་ཆེ། རིན་ག་ཚོད་ཡིན།”
“ཨེ– ཁྱོད་རང་གིས་ལྟོས། མ་བྱིན་ཀྱང་ཆོག”
དེ་འདྲའི་བཤད་སྲོལ་ཞིག་གང་ན་ཡོད།" ནོར་བུས་རུམ་ནས་དངུལ་སྒོར་གཅིག་
བླངས་ཏེ་དགའ་ལྡན་གྱི་རྭ་ཙེའི་དུ་ཁུག་སྟེང་དུ་བཞག་ནས“འདི”ཟེར། །
ཨ་ཙི་ཨ་ཙི། འདི་མང་ཚད་ན་ཡོད། ཨང—རྗེས་སུ་ཁྱོད་ལ་ཅི་ཞིག་ལས་རྒྱུ་ཡོད་
ན་ང་སར་ཁྱེར་ཤོག
དྲུག་པ།
དེ་ཡང་སྒྲུང་རྩོམ་མང་བོའི་ནང”འདི་འདྲའི་དགའ་སྤྲོ་ཞིག་སྐྱེས་མ་མྱོང”ཟེར་བ་
ལྟར་རིན་གོང་སླ་ཞིང་མིག་བལྟས་ཡག་པའི་གྲི་རིང་ཞིག་ལག་ལ་ཐོན་པས་ནོར་བུ་ལའང་
འདི་འདྲའི་དགའ་སྤྲོ་ཞིག་སྐྱེས་མ་མྱོང་། ཁོ་རང་རུ་བར་མ་ནས་ཕྱིར་ཡོང་སྐབས་ངོ་མ་
བསམ་མི་ཤེས་པའི་བྱིས་པ་ཞིག་དང་འདྲ་སྟེ་ཁོས་གཡག་གོང་ནས་ཡང་ཡང་གྲི་ཡི་ཡུ་བར་
27



གཡུ་དྲུག་དཀར་དཔེ་ཚོགས། །
བྱིལ་བྱིལ་བྱེད་པ་དང༌། མཚམས་ཤིག་ལ་གྲི་རིང་ཤུབས་ལས་བཏོན་ཏེ་ནམ་མཁར་ཕྱར་
ནས་གཡག་གི་ཕོ་བར་ཤུགས་གང་ཡོད་ཀྱིས་རྐང་བ་འགའ་བྱས་ནས“ཀི _ ”ཞེས་ཀི་
སྒྲ་སྒྲོག་བཞིན་རྒྱུག་པ་ན་རྩྭ་གསེབ་ཀྱི་བྱེའུ་རྣམས་སྐྲག་ཐག་ཆོད་དེ་ནམ་མཁར་འཕུར།
ཨ་བྲ་འགའ་ཡང་དངངས་སྐྲག་ངང་ཁུང་བུར་འཛུལ་ཞིང་དེའི་ནང་གི་ཨ་བྲ་གཅིག་གིས་
རང་གི་ཁུང་བུ་མ་རྙེད་པར་གཞན་གྱི་ཁུང་བུར་འཛུལ་བ་ན་དེའི་ནང་གི་ཨ་བྲ་རྣམས་
ཀྱིས་མ་བོས་མགྲོན་པོ་དེ་གདུག་རྩུབ་ཆེན་པོས་སྒོར་དེད་པས་ཨ་བྲ་དེ་ཐབས་ཟད་འུ་ཐུག་
ནས་ཡར་རྒྱུག་མར་རྒྱུག་འགའ་བྱས་མཐར་གཞི་ནས་རང་གི་ཁུང་བུ་རྙེད་ནའང་དེ་དུས་
ནོར་བུ་སྔ་ས་ནས་ཐག་རིང་དུ་སོང་འདུག་པས་ཁུང་བུའི་ནང་ལ་མ་འཛུལ་བར་སྒོ་ཁ་
ནས་རྐང་བ་གཉིས་དང་རྐུབ་ས་ལ་བཙུགས་ཤིང་ལག་པ་གཉིས་བྲང་ཁར་བཟུང་ནས་ནོར་
བུའི་རྗེས་སུ་བལྟས་འདུག །
ནོར་བུས་གྲི་རིང་ཤུབས་ལ་བཅུག་སྟེ''ཨ་ཁུ་ཐུབ་བསྟན་གྱི་དྲིན་ལ་ཚེ་འདིར་ཡོང་
ནས་གྲི་རིང་ཞིག་འདོགས་ཐུབ་སོང”ཞེས་ཁེར་བཤད་ཅིག་བྱས། “རྟ་ཞོན་རྐང་ཐང་ལ་རེ་
དུས་ཡོད་ལ། རྐང་ཐང་རྟ་ཞོན་ལ་རེ་དུས་ཀྱང་ཡོད་ནོར་བུའི་སེམས་ལ་རང་གིས་ཨ་ཁུ་
ཐུབ་བསྟན་ལ་ཕན་ཞིག་འདོགས་ཐུབ་མིན་དེ་རྟ་རྐྱང་ནག་ཕྱིར་ལོན་མིན་དེ་རེད་བསམ་
ནས་གཡག་སྣ་ཐད་དུ་འཐེན། །
རུ་གོང་ཞོལ་བར་གསུམ་དེ་རྩེ་ཆུའི་བཞུར་རྒྱུན་ལྟར་དུ་བཏགས་པ་མིན་པ་འདྲ་སྟེ་
རུ་ཞོལ་མ་དེ་རུ་གོང་བར་གཉིས་ཀྱི་དཀྱིལ་ལ་བབས་ཡོད།
''རྟ་རྐྱང་ནག་དེ་ཐང་ན་ཡོད་དུས་རང་གི་བདག་པོ་མ་གཏོགས་སུས་ཀྱང་འཛིན་མི་
ཐུབ།” གོམ་པ་ཉི་ཤུ་ཙམ་ལ་མ་སོང་བར་ནོར་བུའི་སེམས་ལ་དེ་ལྟར་དྲན་པས་སླར་ཡར་
གཡག་སྣ་ཕྱིར་འཐེན་ཏེ་ཡུལ་ལ་ཡོང་ནས་ས་རུབ་པར་སྒུག་ནས་བསྡད།
ཁྱིམ་ན་ཟས་རང་གྲུབ་དང་གོས་རང་གྲུབ་མིན་མོད། བཟའ་ཟླ་གཉིས་ཀར་ཐུབ་
_28



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བསྟན་ཉི་མ་ལྟ་བུའི་འདང་རྒྱག་མེད་པར་ཉི་མ་རེ་རེ་བཞིན་འདའ་བཞིན་ཡོད། དེ་ཡང་
ཐུབ་བསྟན་ཉི་མས་ཕ་ཤུལ་བུས་འཛིན་བྱས་པ་ནས་གཡོག་པོ་རྣམས་ཀྱི་འཚོ་བ་ལྡབ་
འགྱུར་གྱིས་ཇེ་བཟང་དུ་སོང་བས་ནོར་བུ་བཟའ་ཟླ་གཉིས་ལའང་ལས་ཀ་ཅི་ཙམ་ལྗིད་
ཀྱང་ལྟོགས་སྐོམ་གྱི་མནར་གཅོད་མྱངས་མི་དགོས། མིས་ཆེས་བཟོད་དཀའ་བ་ནི་ལས་ཀ་
ལྗིད་མོ་མ་ཡིན་པར་ལྟོགས་སྐོམ་ཡིན་པས་ཁོ་གཉིས་སྔོན་དང་བསྡུར་ན་སྐྱིད་པོ་ཡིན་ཞེས་
བཤད་ཆོག
དེ་རིང་ནས་བཟུང་ཐུབ་བསྟན་ཉི་མ་ཚང་གིས་དགུན་ཤ་བཤའ་བཞིན་པའི་སྒང་
ཡིན་པས་ཁོ་གཉིས་ལའང་སྐམ་གྱི་ནང་ཁྲོལ་དང་མགོ་སུག་བཟའ་རྒྱུ་ཡོད། དགོང་ཟས་
ཡིད་ཚིམས་པ་ཞིག་ཟོས་རྗེས་ནོར་བུས་ཀུན་བཟང་འཚོ་ལ་ལུས་པོ་མི་བདེ་བའི་ཚོར་བ་
ཡོད་མེད་དྲིས་པར་ཁོ་མོས་ལུས་པོ་ཧ་ཅང་བདེ་ཟེར། །
“ཨེ _ ཟླ་ཁ་སྔར་ནས་གང་ནའང་ད་རུང་མི་སྐྱེ་བ་འདི་ཅི་ཡིན། འོ་ན་དོ་དགོང་
གནམ་གཤིས་དེ་འདྲ་མི་ཡག་པས་ང་ལུག་ཁྱུའི་གམ་དུ་ཉལ།“ནོར་བུ་ཡར་ལངས་ཏེ་སྟན་
ཞིག་མཆན་ལ་བཟུང་ནས”ཁྱོད་རང་ཡང་སྔ་ས་ནས་ཉོལ”ཟེར།
“དོ་དགོང་གི་གནམ་གཤིས་དེ་འདྲའི་མི་ཡག་རྒྱུ་མེད་པ་འདྲ།”ཀུན་བཟང་འཚོས་
ནོར་བུ་མ་བཀག་ནའང་དེ་འདྲ་འཐད་ཀྱིན་མེད་པ་འདྲ།
ནོར་བུས་དེ་ལ་ཁ་ཡ་མ་བྱས་པར་སྒོར་བུད་པ་ན་ལྷོ་ཕྱོགས་ན་སྤྲིན་ནག་ཕུང་བོ་ཞིག་
ཡོད་པ་མ་གཏོགས་ནམ་མཁར་སྐར་མས་གང་ཡོད་པས་ངོ་མ་གནམ་གཤིས་མི་བཟང་རྒྱུ་
མེད། ཟླ་བ་མེད་པའི་མཚན་མོ་འདིར་ལག་པ་བརྐྱངས་ན་མཛུབ་མོ་མི་མཐོང་ནའང་ནོར་
བུ་ལ་འུག་པའི་མིག་ཡོད་པ་ཇི་བཞིན་ཐེ་ཚོམ་མེད་པར་ཐུབ་བསྟན་ཉི་མ་ཚང་གི་གཡག་
རྡང་ནང་ལ་སོང་ནས་ཆེས་མགྱོགས་པའི་གཡག་ཅིག་ལ་ཞོན་ཏེ་བྱ་འཕུར་བ་ལྟར་སོང་།
ཁོ་རང་རུ་ཞོལ་མའི་རུ་འདབས་སུ་ཐོན་དུས་མི་ཚང་མ་སྔ་ས་ནས་ཉལ་ཟིན་པས་མེ་འོད་
29



རs
་ ་ ༌
གཡུ་དྲུག་དཀར་དཔེ་ཚོགས།
ཙམ་ཡང་མཐོང་རྒྱུ་མེད་ནའང་སྒོ་ཁྱི་རྣམས་བར་མེད་དུ་ཟུག་གིན་འདུག་པས་གཡག་
གོང་ནས་སར་བབས་ཏེ་ཞོན་པ་སུ་རུ་ཆུན་པོ་ཞིག་ལ་བཏགས་རྗེས་རྐང་འཇབ་ལག་
འཇབ་ཀྱིས་ཕར་སོང་། ཟླ་བ་མེད་པའི་མཚན་མོ་ཇི་འདྲ་ནག་ནའང་དཔལ་བཟང་ཚང་
གི་སྒོ་འགྲམ་ན་ནོར་རྡང་ནག་གོར་རེར་ཡོད་པ་དང་སྦྲའི་གཡས་འགྲམ་ན་ལུག་ཁྱུ་དཀར་
གོར་རེར་ཡོད་པ། གཡོན་འགྲམ་ན་རྟ་རྒོད་མ་འགའ་ནག་ཐོར་རེར་ཡོད་ལ་དེའི་ནང་ནས་
ཀྱང་རྟ་རྐྱང་ནག་དེ་ཀུན་ལས་མཐོ་བར་འདུག་པ་མཐོང་ཐུབ། ནོར་བུ་མིས་མ་མཐོང་ཁྱིས་
མ་ཚོར་བར་དཔལ་བཟང་ཚང་གི་རྟ་ལྷས་སུ་ཐོན་ཞིང་རྟ་རྒོད་མ་གཞན་རྣམས་ཀྱི་ལག་
པར་ཐག་སྒྲོག་བསྐོན་ནས་ཕན་ཚུན་སྦྲེལ་ཡོད་ནའང་རྟ་རྐྱང་ནག་དེ་རང་དགར་བཏང་
ཡོད། སྤྱིར་ན་རྟ་རྐྱང་ནག་དེས་དཔལ་བཟང་མ་གཏོགས་གཅིག་ཀྱང་ཉེ་སར་ཡང་བཅར་
དུ་མི་འཇུག་མོད། འོན་ཀྱང་ཐུབ་བསྟན་ཉི་མ་ཚང་ན་ཡོད་དུས་ནོར་བུས་བདག་བྱས་པ་
ཡིན་པས་ནོར་བུ་ལ་སྣམ་སྣམ་འགའ་བྱས་ནས་བདེ་བླག་ངང་འཛིན་དུ་བཅུག་པ་ཡིན་
ནའང་ནོར་བུ་ནི་རྐུན་མ་ཉམས་མྱོང་ཅན་ཞིག་མིན( ཁོས་རྐུས་བྱས་པ་ད་ཐེངས་གཅིག་
པོ་ཡིན)པས་ཕྱིར་འགྲོ་དུས་ཚུར་ཡོང་དུས་ལྟར་སེམས་ཆུང་མ་བྱས་པར་རྟ་ཁྲིད་ནས་
གང་མྱུར་གྱིས་སོང་བས་རྟའི་རྨིག་སྒྲ་ཁྱིས་གོ་ཞིང་ཁྱིའི་ཟུག་སྐད་མིས་གོ་སྟེ་དེ་མ་ཐག་
ཁྱིའི་ཟུག་སྐད་དང་མིའི་ཀི་སྒྲས་རུ་ཞོལ་མ་འུར་ཟིང་ངེར་སོང་ཞིང་སྒོ་ཁྱི་རྣམས་ཀྱིས་ནོར་
བུའི་སྔོན་ནས་བཀག མི་རྣམས་ཀྱིས་ནོར་བུའི་རྗེས་ནས་དེད། ཁོ་རང་རྟ་ལ་ཞོན་ནས་
བྲོས་ན་དགའ་བསམ་ནའང་རྟ་རྐྱང་ནག་དེས་གཡས་སྐོར་གཡོན་སྐོར་བྱས་ཤིང་མཚམས་
མི་ཆད་པར་ཀག་གིས་ལངས་ཀྱིན་འདུག་པས་ནོར་བུ་ཞོན་མ་ཐུབ་པར་སྐྱེས་པ་འགས་
མཉམ་དུ་བཟུང་ནས་ལག་པ་གཉིས་ཀ་རྒྱབ་ཏུ་བཀྱིགས་ཏེ་དེད་མ་དྲུད་ཀྱིས་དཔལ་བཟང་
ཚང་གི་ཁྱིམ་ལ་གཡུག
“ཁྱི་རྐུན་འདི།”
3O



：
… '' ཏིབ་
ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
སོད་ཅིག"
“མགོ་ཆོད་ཅིག”ཟེར་ཞོར་ཚང་མའི་རྡོག་ཐོ་དང་ཁུ་ཚུར་བར་མེད་དུ་ནོར་བུའི་སྟེང་
ལ་འབབ་ཀྱིན་འདུག རྒྱལ་ཁ་ཐོབ་པའི་རྗེས་ཀྱི་མི་རྣམས་ཕལ་ཆེར་གཅིག་ལས་གཅིག་
དཔའ་བ་འདྲ།
“མྱུར་དུ་མེ་སྦྱོར།"དཔལ་བཟང་གིས་ཆུང་མར་དེ་ལྟར་བཤད།
ཨ་ཙི
“འདི…"
“ནོར་བུ་མིན་ནམ།”
དམེ་བོ།”ཚང་མས་ངོ་མཚར་བ་དང་ཞེན་པ་ལོག་པའི་ཚིག་གཅིག་རྗེས་གཉིས་
མཐུད་དུ་སྨྲས་ཡོང་བས་དཔལ་བཟང་གིས་མྱུར་དུ་འཛུམ་དང་བཅས“འོ། ད་དོན་དག་
མེད། དོན་དག་མེད། ཚང་མ་ཕྱིར་འགྲོ་རོགས། བཀའ་དྲིན་ཆེ”ཟེར། དཔལ་བཟང་
དངོས་དོན་འདི་ལ་ཡིད་མ་ཆེས་པ་བཞིན་ཅི་ཡང་མི་སྨྲ་བར་ནོར་བུའི་གདོང་ལ་ཡུན་
རིང་བལྟས་རྗེས་ཨ __ ཁྱོད་ཀྱི་འདི་ཅི་ཡིན་ཟེར། ངའི་རྟ་ཁྱོད་ཀྱི་བློར་དེ་འདྲ་འབབ་ན
“ང་རང་ཨ་ཁུ་ཐུབ་བསྟན་ལགས་ཀྱི་རྟ་ལེན་དུ་ཡོང་བ་ལས་ཁྱོད་ཀྱི་རྟ་དང་འབྲེལ་
བ་མེད།“ནོར་བུས་དཔལ་བཟང་གི་ཚིག་མཚམས་བཅད་དེ་ངར་ངར་གྱིས་དེ་ལྟར་བཤད་
པ་ན་དཔལ་བཟང་ཡང་ཁོང་ཁྲོ་ལངས་ཏེ “མི་ལ་ངོ་ཚ་མེད་ན་ཁྱི་ཡིན། ཁྱི་ལ་རྔ་མ་མེད་
ན་འདྲེ་ཡིན། རྟ་སུའི་ཡིན་ནའང་ཆོག ཁྱོད་ཀྱིས་རང་གི་ཡུལ་ལ་བརྐུས་བྱེད་པར་ཡ་མི་
ངའམ”ཟེར།
ནོར་བུ་དེ་མ་ཐག་ངོ་ཚ་ཁོང་ཁྲོར་གྱུར་ཏེ་ཅི་བཤད་འདི་བཤད་མེད་པར“སྤྲང་ཕྲུག
རྟ་ཕར་ལ་བྱིན་རྗེས་ཡང་ཕྱིར་བརྐུ་བར་ཁྱོད་ངོ་མི་ཚའམ”ཟེར།
31



གཡུ་དྲུག་དཀར་དཔེ་ཚོགས།
ང་སྤྲང་ཕྲུག་ཡིན་ཡང་སྤྱང་ཀིའི་གཡོག་ཕྲུག་མིན། སྤྲང་ཕྲུག་ཡིན་ཀྱང་ཆུང་མའི་
ཡུལ་ལ་བརྐུས་མ་བྱས་པས་ངོ་ཅི་ལ་ཚ།"
ཁྱོད་ཀྱི་སྲིང་མོའང་སྤྱང་ཀིའི་གཡོག་མོ་ཡིན་པ་མ་བརྗེད་ཅིག སྤྱང་ཀིས་ངེད་
གཉིས་ཀའི་ཁ་ལ་ཟ་རྒྱུ་བྱིན་ཞིང་རྒྱབ་ལ་གོན་རྒྱུ་བྱིན། ད་རུང་ལག་ལ་མཚོན་ཆ་བྱིན"
ཟེར་ཞོར་ནོར་བུས་སྐེད་ཀྱི་གྲི་རིང་གི་ཡུ་བར་འཇུས་པ་ན་དཔལ་བཟང་གིས་ད་གཟོད་
ནོར་བུའི་རྒྱབ་ཀྱི་སློག་པ་དང་སྐེད་ཀྱི་གྲི་རིང་ལ་དོ་སྣང་བྱས་པས་ནོར་བུ་ཐུབ་བསྟན་ཉི་
མས་རྩ་བ་ནས་བསླུས་ཡོད་པ་ཤེས་ཏེ་ཁོང་ཁྲོ་རབ་ཏུ་འབར་ནས་སྐེད་ཀྱི་གྲི་རིང་གི་ཡུ་
བར་འཇུས་པ་དང་གཉིས་ཀ་མཉམ་དུ་ཡར་ལངས་བྱུང་།
“སྡོད།”དཔལ་བཟང་གི་ཨ་མ་རྒན་མོ་ཁོ་གཉིས་ཀའི་གམ་ལ་ནུར་ཡོང་སྟེ་དེང་སང་
གི་དམེ་བོ་འདི་ཚོ། སྔོན་ལ་ཁྱོད་གཉིས་ཀས་ང་སོད… རྗེས་སུ་ཁྱོད་གཉིས་ཀས་སུ་
གསོད་འདོད་ན་དེ་སོད”ཟེར། །
''ཨ་མ།“ཕོ་གསར་གཉིས་ཀས་མཉམ་དུ།
སོད་ཡ། ད….ད་ད…ད།”རྒན་མོས་ཁ་ཤ་སྔོན་པོ་དེ་འདར་ཞོར་དུ་”དམེ…
བོ….འདི….ཚོ། སྲིད་པ་རྒད་པོའི་གཏམ་དཔེ་ལམི…ཚེ་རིང་གིས་
...ཐན་ལྟས་ལ་སྒུག་ཟེར་བ… ཅིས་མ་བདེན། ..ང་རྒན་མོ་འཆི་རྒྱུ་མེད་པས
..འདི….འདི་འདྲའི་དམེ་བོ་མིག་གིས་མཐོང་སོང…"
''ཨ་མ། ཁྱེད་མ་ངུ་དང་ངེད་གཉིས་ཀར་རྡུང་རེས་བྱེད་རྩིས་མེད་ཡ།
“རེད་ཡ། རྡུང་རེས་བྱེད་རྩིས་གཏན་ནས་མེད།”དཔལ་བཟང་གིས་ལག་གི་གྲི་རིང་
ཕར་གཡུགས་ཏེ་རྒན་མོ་སྐྱོར་ཞོར་ནོར་བུ་ལ་སྡང་མིག་ཅིག་བགྲད་པ་དང་ནོར་བུས་ཀྱང་
ཁོ་ལ་སྡང་མིག་ཅིག་བགྲད།
32



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། །
།
བདུན་པ།
“ཐོན་སོང་།“ནོར་བུས་རང་གིས་རང་ལ”ནངས་ཀ་རེད”ཟེར།
''ནངས་ཀ”ནི་ནོར་བུ་ལ་མཚོན་ན་ཇི་འདྲའི་གལ་ཆེ་བའི་ཉི་མ་ཞིག་རེད་ཨང་།
རྒྱུ་མཚན་ནི་ནངས་ཀ་དེ་ཁོའི་ཚེ་སྲོག་ལ་རག་ལས་ཡོད་དེ་ཡང་མིན་ན་ཁོས་དཔལ་
བཟང་གསོད་པ་དང་། ཡང་མིན་ན་དཔལ་བཟང་གིས་ཁོ་གསོད་ངེས་རེད—དེ་ཡང་
དེའི་དགོང་མོར་དཔལ་བཟང་གི་ཨ་མས་ཁོ་གཉིས་ལ་རྡུང་རེས་བྱེད་དུ་མ་བཅུག་པས་ཁོ་
གཉིས་སྒོར་བུད་དེ་ས་ཆད་ཉི་ཆད་འཐེན་ཏེ་གལ་སྲིད་དཔལ་བཟང་གིས་ཁོ་སོད་ནའང་
རང་སྡུག་རང་གིས་ཉོས་པ་དང་ཁོས་དཔལ་བཟང་སོད་ནའང་རྟ་རྐྱང་ནག་དེ་ཁོ་ལ་དབང་
བ ( དོན་དངོས་ཐོག་ཐུབ་བསྟན་ཉི་མར་དབང)ཡིན་པ་ཕོ་རབ་ཚིག་ཐོག་དང་འཕར་བ་
རྗེས་ཐོག་བྱེད་རྒྱུ་ཐག་གིས་བཅད་ཡོད། །
''ཨེ——ཟླ་ཁ་སྔར་ནས་གང་ནའང་ད་རུང་མི་སྐྱེ་བ་འདི་ཅི་ཡིན།”ནོར་བུས་དབུགས་
རིང་ཞིག་འཐེན་ནས་ཆུང་མ་ལ“ཁྱོད་ཀྱིས་བརྟག་ན་ཞི་ལི་ཞིག་ཡིན་ནམ་ཞི་མོ་ཞིག་རེད་'
ཟེར། །
''ཧེ་ཧེ་ཧེ།“ཀུན་བཟང་འཚོ་དགོད་ཞོར་དུ་ཕལ་ཆེར་ཞི་མོ་ཞིག་ཡིན་པ་འདྲ་ཟེར།
ཁ་ནག་མ། ཁྱོད་ཀྱིས་ཇི་ལྟར་ཤེས།”
''ཧེ་ཧེ་ཧེ།"ཀུན་བཟང་འཚོ་སྔར་ལས་ཀྱང་དགོད་ཞོར་དུ་”རེད་ཡ། དེ་ངས་ཇི་ལྟར་
ཤེས”ཟེར། །
''ཨེ–ཞི་ལི་ཞིག་ཡིན་ན་ང་རང་ཇི་ལྟར་གྱུར་ཀྱང་འདང་རྒྱག་མེད…
“ཁྱོད་རང་ཇི་ལྟར་འགྱུར།”ཀུན་བཟང་འཚོ་ངོ་མཚར་ཏེ་དེ་ཅི་ཞིག་ཡིན”ཟེར།
ནོར་བུ་གཉིད་ལས་སད་པ་ལྟར”དེ་ཅི་ཞིག་ཡིན”ཟེར་ལ་སླར་ཡང་མྱུར་དུ“འོ། ངས་
33



གཡུ་དྲུག་དཀར་དཔེ་ཚོགས།
རང་དགར་བཤད་པ་ཡིན། ད་ང་དགོན་པའི་ནང་ལ་སོང་ནས་ཞི་ལི་ཞིག་སྐྱེ་བར་སྨོན་
ལམ་རེ་འདེབས་རྒྱུ་ཡིན”ཟེར་ནས་སོང་།
''ཉེ་ལམ་ཁོའི་སྙིང་ཁམས་དེ་འདྲ་མི་བཟང་བ་འདྲ།ཀུན་བཟང་འཚོའི་སེམས་ལ་ཟླ་
ཁ་གང་ཡང་མི་སྐྱེ་བས་ཡིན་སྲིད། འོ་ན་ང་རང་ཇི་ལྟར་གྱུར་ཀྱང་འདང་རྒྱག་མེད་ཟེར་
བ་དེ་ཅི་ཡིན། དེ་ཅི་ཡིན་ནམ”མོས་འདང་ཇི་ལྟར་བརྒྱབ་ཀྱང་མ་ཤེས། །
རྨོ་སྐྱིད་དགོན་པ་དེ་རྨ་ཀླུང་གཙང་པོའི་ཡ་གྱལ་གྱི་ཉིན་ཕྱོགས་ལུང་བ་ཤིན་ཏུ་སྐྱིད་
པོ་ཞིག་གི་ནང་དུ་ཆགས་ཡོད་པས“རྨ་སྐྱིད་ཅེས་པའི་མིང་ཡང་ཕལ་ཆེར་དེ་ལས་ཐོགས་
པ་ལོས་ཡིན་བསམ། དགོན་པ་དེ་འདྲའི་ཆེ་རྒྱུ་མེད་ནའང་ལྷ་རྟེན་ཆོས་གསུམ་མ་འཛོམས་
པ་མེད་པ་དང་མདོ་སྨད་ཡོངས་སུ་མཚན་སྙན་གྱི་བ་དན་གཡོ་བའི་བླ་ཆེན་དང་པཎྜི་ཏ་
གང་མང་གིས་ཞབས་ཀྱིས་བཅགས་མྱོང་བར་མ་ཟད་ལོ་ངོ་དྲུག་བརྒྱ་ལྷག་གི་ལོ་རྒྱུས་ཀྱང་
ཡོད་པས་རུ་གོང་ཞོལ་བར་གསུམ་གྱི་སྐྱེ་བོ་སྟོང་ཕྲག་འགའི་ཚེ་འདི་ཕྱི་གཉིས་ཀྱི་སྐྱབས་
གནས་ཡིན་ཞིང་གྲྭ་བ་ཉིས་བརྒྱ་ལྷག་ཡོད་ལ་དགོན་བདག་བླ་མ་ནི་ཆོས་ཀྱི་ཉི་མ་ཡིན། དེ་
ཡང“མེ་ཏོག་ཕལ་ཆེར་ཆུ་བོའི་འགྲམ་དུ་སྐྱེ། བླ་མ་ཕལ་ཆེར་ཕྱུག་པོའི་ཁྱིམ་དུ་འཁྲུངས་
ཟེར་བའི་དཔེ་ལྟར་ཆོས་ཀྱི་ཉི་མ་ནི་རུ་གསུམ་དཔོན་པོ་ཐུབ་བསྟན་ཉི་མའི་ནུ་བོ་ཡིན་
ནའང་ཁོ་ནི་འཇིག་རྟེན་འཁོར་བའི་ཟང་ཟིང་ནོར་ལ་སུན་སྣང་སྐྱེས་པ་དང་། ལྷག་པར་དུ་
ཐུབ་བསྟན་ཉི་མ་ཚང་གི་རྫོགས་རྒྱུ་མེད་པའི་མཱ་ཇག་ཚང་གི་ཁྲལ་སྡུད་མགྲོན་པོ་རྣམས་
ཀྱི་ངོ་ཚ་བྲལ་བའི་བྱ་སྤྱོད་ལ་ཞེན་པ་གཏིང་ནས་ལོག་པས་ནམ་ཡང་དགོན་པའི་ནང་ནས་
ཆོས་བཏོན་ཏེ་སངས་རྒྱས་ཀྱི་བསྟན་པ་སྐྱོང་བ་ལས་ཐུབ་བསྟན་ཉི་མ་ཚང་ལ་འགྲོ་བ་ཤིན་
ཏུ་ཉུང་། །
ནོར་བུས་ཆོས་ཀྱི་ཉི་མ་ལ་ཕྱག་གསུམ་འཚལ་རྗེས“ཐུགས་རྗེ་ཅན། ནངས་ཀ་ང་ལ་
འགྲོ་ས་ཞིག་ཡོད་པས་ཕྱག་མོ་ཞིག་གཟིགས་རོགས་གནོང”ཟེར།
34



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། -
ཆོས་ཀྱི་ཉི་མས་མིག་ཟུང་བཙུམ་ཞིང་ཕྲེང་བ་རང་གི་ཐོད་པར་བཟུང་སྟེ་གཡོན་ལག་
གིས་ཕྲེང་རྡོག་གཅིག་རེ་གཅིག་རེ་འདེད་ཞོར་སྒྲ་མི་ཐོན་པར་ཁ་མུར་མུར་གྱིས་ཅི་ཞིག་
འདོན་གྱིན་འདུག་པ་དང་། མཚམས་ཤིག་ལ་མིག་ཕྱེས་ནས་ལག་གི་ཕྲེང་བའི་ནང་གི་
ཕྲེང་རྡོག་བརྒྱད་ཕྱིར་དེད་དེ་འདང་རྒྱག་ཞོར་ནོར་བུའི་ལུས་ཡོངས་ལ་ཞིབ་ལྟ་ཞིག་བྱས་
ནས་ཐེ་ཚོམ་གྱི་ཚུལ་གྱིས“ཁྱོད་ལ་ཕལ་ཆེར་མཚོན་ངོ་ཞིག་ཡོད་པ་འདྲ། དཔེ་སྲིད་དམ་་
ཟེར། །
“ཐུགས་རྗེ་ཅན་གྱིས་ལོས་མཁྱེན།“ནོར་བུའི་སེམས་ལ་དེ་ལྟར་དྲན་ཏེ་མྱུར་དུ་རུམ་
ནས་དངུལ་སྒོར་གཅིག་བླངས་ཏེ་ཆོས་ཀྱི་ཉི་མར་ཕུལ་རྗེས“བཟློག་ཐབས་རིམ་གྲོ་ཡོད་
དམ་ལགས”ཟེར།
''ཨང ཁྱོད་ཀྱིས《གདུགས་དཀར》འདོན་ཨེ་ཤེས།་
“《གདུགས》རིང་ཤེས་ཀྱིན་མེད། 《གདུགས》ཐུང་ཤེས་ལགས།”
ཆོས་ཀྱི་ཉི་མས་རྒྱུ་སྤུས་ཧ་ཅང་མི་བཟང་ཞིང་མདོག་དམར་པོ་ཅན་གྱི་རས་ཤར་མོ་
ཞིག་ལ་མདུད་པ་གསུམ་བརྒྱབ་ཅིང་ཕུ་ཞིག་བཏབ་ནས་ནོར་བུ་ལ་སྟེར་ཞོར་་འདི་ཚེ་གང་
བོར་སྐེ་ནས་མ་ལེན། 《གདུགས 》ཐུང་མཚམས་མེད་དུ་འདོན་དགོས”ཟེར། །
“ལགས་སོ། ཨངད་རུང་ངའི་ཆུང་མར་མངལ་སྦྲུམ་ཡོད་པས་དེ་ཞི་ལི་ཞིག་ཡིན་
པར་ཁྱེད་མཁྱེན་ལགས།
''ཧེ་ཧེ”ཆོས་ཀྱི་ཉི་མ་ཅུང་ཙམ་དགོད་ཞོར་དུ“ཡ་ཡ། ངས་དཀོན་མཆོག་ལ་གསོལ་
བ་འདེབས”ཟེར། །
ནོར་བུས་མགོ་སྒུར་སྒུར་ངང་ཕྱི་ནུར་བྱས་ནས་ཆོས་ཀྱི་ཉི་མའི་གཟིམ་ཤག་ནས་ཕྱིར་
བུད་དེ་མཆོད་རྟེན་ལ་ཕྱག་གསུམ་འཚལ་བ་དང་སྐོར་བ་གསུམ་བྱས་རྗེས་པུས་མོ་ས་ལ་
བཙུགས་ཏེ་བང་རིམ་ལ་ལག་པ་འཇུས་ཤིང་ཐོད་པ་གཏུག་ནས་གསོལ་འདེབས་མང་བོ་
35



གཡུ་དྲུག་དཀར་དཔེ་ཚོགས།
བྱས་ནས་སླར་ཡང་ཡར་ལངས་ཏེ་དབྱངས་འགྱུར་ལྡན་པའི་ངག་གིས། “བདེ་བཤེགས་
གཙུག་ཏོར་ལྟར་མི་མངོན་པ་ལས། །ཉེར་འཁྲུངས་རྒྱལ་བ་ཀུན་ཡུམ་གདུགས་དཀར་མོ། །
མཚན་ཙམ་བོས་པའི་རིག་སྔགས་མེ་ཡིས་ཀྱང་། །བདུད་སྡེ་སྲེག་བྱེད་བདེ་འབྱུང་ལྷག་
པའི་ལྷ། །དཀར་གསལ་ལང་ཚོ་རབ་རྫོགས་ཟླ་གཞོན་གྱིས། །སྙིང་བོ་ལས་གྲུབ་གཞན་གྱིས་
མི་ཐུབ་པས། །མི་དང་མི་མིན་འབྱུང་ལས་བྱུང་བ་ཡི། །འགལ་རྐྱེན་ཀུན་ཞི་ལེགས་ཚོགས་
མ་ལུས་སྩོལ། །ཁྱད་པར་ཕ་རོལ་མི་བསྲུན་བསམ་སྦྱོར་གྱིས། །སྒོ་གསུམ་མནན་དང་བྱད་
སྟེམས་བཅིངས་ལ་སོགས། །ཉེར་འཚེ་མི་ཚུགས་ཕྱིར་བཟློག་འཕྲིན་ལས་ཀྱིས། །བདག་
ཅག་རྣམ་པ་ཀུན་ཏུ་བསྲུང་དུ་གསོལ། །”ཞེས《གདུགས་དཀར》ཐུང་བ་ཚར་གཅིག་བཏོན་
ཚར་བ་དང་ཏག་ཏག་གདུགས་དཀར་ལྷ་ཁང་གི་སྒོ་ཁར་ཐོན་པས་ཁོའི་སེམས་ལ་རྟེན་
འབྲེལ་ཤིན་ཏུ་ལེགས་སོང་བསམ་སྟེ་བརྐྱངས་ཕྱག་གསུམ་འཚལ་ནས་ལག་པ་ཐལ་མོ་
སྦྱར་ཏེ་གདུགས་དཀར་པོ་ཅན་གཞན་གྱིས་མི་ཐུབ་པ་མཁྱེན། ང་རང་བྱ་བ་ལམ་འགྲོ་ཡོང་
བར་ཐུགས་རྗེས་གཟིགས.. 'ཅེས་སྒོ་གསུམ་གུས་པའི་གསོལ་འདེབས་ཤིག་བྱས་ནས་
སླར་ཡང་བདེ་གཤེགས་གཙུག་ཏོར་ལྟར་མི་མངོན་པ་ལས། ། ཅེས་འདོན་ཞོར་རིམ་
བཞིན་ལྷ་ཁང་མཆོད་ཁང་རེ་རེར་ཕྱག་དང་སྐོར་བ་བྱེད་ཀྱིན་འདུག
ཁོ་རང་ཕྱིར་ཡོང་སྐབས་ཏག་ཏག་ཉིན་གུང་ཡིན་ནའང་ཁོ་ལ་ཕོ་བ་ལྟོགས་པའི་ཚོར་
སྣང་མེད་པས་ཡུལ་ལ་མ་སོང་བར་ཐད་ཀར་ལུག་ཁྱུའི་གམ་ལ་སོང་། ལུག་ཁྱུ་ད་ནངས་ཀྱི་
ཤུལ་ན་འགུལ་ཙམ་ཡང་བྱས་མེད་པ་འདྲ་བར་ལུག་རེ་རེའི་ཚིལ་རྡོག་དང་འདྲ་བའི་ལུས་
པོ་ཤིན་ཏུ་མཐུག་པའི་རྩྭ་སྟེང་དུ་ཉལ་ཏེ་རྩྭ་ཟོས་པ་མང་དྲགས་པའི་དབང་གིས་འགུལ་
ཙམ་ཡང་བྱེད་མི་འདོད་པར་ཧ་ཅང་མྱུར་བའི་དབུགས་གཏོང་ལེན་བྱེད་ཀྱིན་འདུག རྨ་
སྟོད་འགྲམ་རྒྱུད་ཀྱི་རྩྭ་ས་བཟང་བ་དང་ཁྱིམ་ཚང་འགའ་རེར་མ་གཏོགས་ཕྱུགས་ཟོག་མེད་
པས་དབྱར་སའི་རྩྭ་ཟོས་མ་ཚར་གོང་ལ་སྟོན་སར་བབས། སྟོན་སའི་རྩྭ་ཟོས་མ་ཚར་གོང་
36



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ལ་དགུན་སར་འབབ་ཀྱིན་ཡོད་པས་སེམས་ལྡན་གྱི་ཇག་རྐུན་དང་སྤྱང་ཀི སེམས་མེད་
ཀྱི་ཁངས་ཆེན་དང་སེར་བ་མ་གཏོགས་འདང་རྒྱག་ས་མེད་ལ། གལ་ཏེ་དེ་དག་ལ་འཕྲད་
ཚེ་དངོས་གནས་ཕྱུག་པོ་རྣམས་ལས་དབུལ་པོ་རྣམས་ཀྱི་སེམས་པ་ལྡབ་འགྱུར་གྱིས་སྐྱིད།
ནོར་བུས་གཡག་གོང་ནས་ལུག་ཁྱུར་སྐོར་བ་གཅིག་བྱས་རྗེས་སར་བབས་ནས་དཀྱིལ་
ཀྲུང་དུ་བསྡད་དེ་རྩྭ་རྐང་གཅིག་བཏོགས་ནས་སོ་བར་བསལ་གྱིན་འདུག མཚམས་ཤིག་
ལ་གློ་བུར་དུ་སེམས་ལ་ཅི་ཞིག་དྲན་པ་བཞིན་རྩྭ་རྐང་དེ་ས་ལ་གཡུག་སྟེ“བདེ་གཤེགས་
གཙུག་ཏོར་ལྟར་མི་མངོན་པ་ལས། །… ཅེས《གདུགས་དཀར》བཏོན་བྱུང་། །
ཡངས་ཤིང་ཆེ་བའི་རྩྭ་ཐང་སྟེང་དུ་གཡང་དཀར་ལུག་གིས་རྩྭ་ལྡད་པའི་སྒྲ་ཙམ་ཡང་
མེད་པར་ཁུ་སིམ་མེར་གནས་པ་དང་མཚམས་འགའ་རེར་རླུང་གིས་རྩྭ་མགོ་གཡོ་བའི་སྒྲ་
ལས་ནོར་བུས"བདེ་གཤེགས་གཙུག་ཏོར…དཀར… གསལ་ལང་ཚོ….ཁྱད་པར་ཕ་
རོལ་མི་བསྲུན… ''སོགས་འདོན་པ་འགའ་རེ་གསལ་ཞིང་འགའ་རེ་མི་གསལ་བར་གོ་
ཐུབ།
བརྒྱད་པ།
ནོར་བུ་ལོབས་སྲོལ་ལྟར་སྔ་མོ་ནས་སད་བྱུང་། དོན་དངོས་ལ་ཁོས་མཚན་གང་བོར་
མིག་མ་བཙུམ། ཁོས་ནངས་ཇ་ངན་ངོན་ཞིག་འཐུང་མོད། ཁྱོད་ཀྱིས་ད་ལྟ་ཁོ་ལ“ཁྱོད་ཀྱིས་
ཅི་ཞིག་འཐུང་”ཞེས་དྲིས་ན་ཁོ་ལ་བཤད་རྒྱུ་མེད་པ་ཁོ་ཐག་ཡིན། ཁོས་ཉལ་བསྡད་ན་རྐང་
ལག་བརྐྱངས་ས་དང་ཡར་ལངས་ན་མགོ་བོ་དགྱེ་ས་མེད་པའི་སྦྲ་རྙིང་ཆུང་ཆུང་འདི་དང་
འདིའི་ནང་གི་ཡོད་ཚད་དེ་ལྕང་མའི་ཅ་ནེ་གཉིས་དང་སླ་ང་ཁ་ཆག་གཅིག རྩམ་པ་ཁུག་
མ་ཕྱེད་ཙམ། འབྲོང་རའི་དཀྱིལ་ནས་བཅད་དེ་ཤིང་གིས་ཞབས་སྤྲད་པའི་བཞོ་ཟེའུ་གཅིག
37



གཡུ་དྲུག་དཀར་དཔེ་ཚོགས།
སློག་རྙིང་གཅིག་བཅས་དང་། ཐ་ན་འཚེར་ས་རེ་ནས་གཅིག་རེ་སྐྱུར་དགོས་པའི་སའི་
ཐབ་ཀ་འདི་ལའང་སྔར་ཡོད་མ་མྱོང་བའི་བརྩེ་དུང་ཞིག་སྐྱེས་ཤིང་ལྷག་པར་དུ་མཉམ་
དུ་བསྡད་ནས་ལོ་ངོ་གསུམ་གྱི་རིང་ལ་ཕན་ཚུན་ལ་ཚིག་རྩོད་ཙམ་ཡང་བྱེད་མ་མྱོང་བའི་
བཟའ་ཟླ་ཀུན་བཟང་འཚོ་ལ....ཨ། ཨ་ཙི.…ཨ་ཙི་ཡང་མིན་ན་དེ་རིང་ཁོའི་སྲོག་གཅོད་
མཁན་དེ་ཏག་ཏག་མོའི་ཕུ་བོ་ཡིན་པ་དང་། ཡང་མིན་ན་དེ་རིང་ཁོས་སྲོག་གཅོད་ཡུལ་
དེའང་ཏག་ཏག་མོའི་ཕུ་བོ་རེད།
''ཀྱི་ཧུད། གལ་ཏེ་དེ་རིང་ངས་དཔལ་བཟང་སོད་ནའང་ཕྱིར་ཡོང་ནས་མོ་དང་མཉམ་
དུ་ཇི་ལྟར་འདུག” འདི་ནི་ཁོས་ཐེངས་དང་པོར་ཡིད་ལ་དྲན་པ་ཡིན་པས་སླར་ཡང་
སེམས་ལ”ཡིན་ནའང་ད་ནི་གང་ལྟར་ཆུ་ཁར་ཐོན་ནས་རྟ་ཁ་འཐེན་སྲོལ་གང་ན་ཡོད།
བསམ་བློ་སྔོན་ནས་བཏང་ན་མཁས་པ་ཡིན། འགྱོད་པ་རྗེས་ནས་སྐྱེས་ན་བླུན་པོའི་
རྟགས། “བསམ། ཁོ་ལ་མཁས་པའི་མཚན་སྙན་མེད་ལ་ཡོད་འདོད་ཀྱང་མེད། འོན་ཀྱང་
ཁོ་ལ་དཔའ་བོའི་མིང་ཙམ་ཡོད་ལ་རང་ལ་དགོས་པའང་དེ་ཡིན། །
དགོང་ཉི་མའི་ཟུར་ཙམ་རི་རྩེ་ནས་བུད་ཙ་ན་མགོ་རིང་ཐུང་མེད་ལ་དཔའ་བཟང་
ངན་མེད་པའི་ཕོ་གསར་གཉིས་ཏེ་ང་ཚོའི་ནོར་བུ་དང་དཔལ་བཟང་གཉིས་ཀ་སུས་མི་
མཐོང་བའི་ལུང་ཁུག་ཅིག་གི་ནང་ན་ཕན་ཚུན་གྱི་གདོང་ལ་བལྟས་ནས་འདུག ད་ལྟ་ནི་
ངོ་མ《གེ་སར་རྒྱལ་པོའི་སྒྲུང 》ལས་བཤད་པ་ལྟར་ཁོ་གཉིས་ལ”དགོང་ཨ་སྔོན་མ་གཏོགས་
ལྟད་མོ་ལྟ་མཁན་མེད་པ་དང་། རླུང་བསེར་བུ་མ་གཏོགས་བར་བཤོལ་བྱེད་མཁན་མེད་་
པས་དཔའ་ཡོད་ན་གཞན་གྱིས་འགོག་མཁན་མེད་པ་དང་དཔའ་མེད་ན་གཞན་གྱིས་སྐྱོབ་
མཁན་ཡང་མེད།
དཔལ་བཟང་གིས་ཕུ་རུང་གཉིས་ཕུད་དེ་སྐེད་པར་དཀྲིས་ནས་ཤ་གནད་རྒྱས་ཤིང་
མདོག་ནག་པའི་ལུས་སྟོད་ཕྱི་ལ་མངོན་བྱུང་། ཁོའི་ངོ་གནག་ཅིང་མིག་རྩ་དམར་པོར་
38



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
གྱུར་འདུག་པ་ལ་བལྟས་ན་ཁོའང་མདང་དགོང་མ་གཉིད་པ་ཤེས་ཐུབ། །
ནོར་བུས་ཀྱང་དཔལ་བཟང་ལ་ལད་མོ་བྱེད་པ་ལྟར་ཕུ་རུང་གཉིས་ཀ་ཕུད་ནས་སྐེད་
པར་དཀྲིས་ཤིང་མདོག་སྔོ་ནག་གི་ལུས་སྟོད་དེ་དམར་རྗེན་དུ་མངོན་བྱུང་བས་ཆོས་ཀྱི་ཉི་
མས་བྱིན་པའི་ཕྱག་མདུད་དེ་བལྟས་པ་ཙམ་གྱིས་དམར་གསལ་ལེར་འདུག ཁོ་ནི་མི་ཤ་
སྐམ་ཞིག་ཡིན་པས་སོག་པ་དང་སྒལ་ཚིགས། རྩིབ་གུ་སོགས་སྐྱི་མོའི་འོག་ནས་འགུལ་
སྐྱོད་བྱེད་བཞིན་པ་ཕྱི་ནས་བལྟས་ནའང་གསལ་བོར་མཐོང་ཐུབ།
ཁོ་གཉིས་ཀས་མཉམ་དུ་གྲི་རིང་ཤུབས་ལས་བཏོན་ཏེ་རིམ་བཞིན་ཕན་ཚུན་གྱི་
གདོང་བསུས་ནས་ཡོང་།
དཔལ་བཟང་གིས“སྔོན་ལ་ཁྱོད་ཀྱིས་རྒྱོབས”ཟེར།
“ཁྱོད་ཀྱིས་རྒྱོབས།”
“ཁྱོད་ཀྱིས་རྒྱོབས།”“དཔལ་བཟང་གིས་སྔར་ལས་ཀྱང་སྐད་ཆེན་པོས་བཤད་པས་
ནོར་བུས་ཀྱང་ཐེ་ཚོམ་མེད་པར་གྲི་ཕྱར་ནས་དཔལ་བཟང་གི་མགོ་ལ་གཅིག་བརྒྱབ་པས་
དཔལ་བཟང་གི་མགོ་ནས་སྐྲ་ཉག་འགའ་ཡང་བསེར་བུས་ཁྱེར་བ་དང་རིམ་བཞིན་ཁྲག་
ནག་པོ་ཞིག་རྣ་འགྲམ་བརྒྱུད་ནས་བཞུར་ཡོང་། དཔལ་བཟང་གིས་མིག་བཙུམ་ནས་ཅུང་
བསྡད་རྗེས“ཁྱོད་ཀྱིས་འདི་ཟོས་ཤིག”ཟེར་ཞོར་གྲི་གཅིག་གཡུག་པ་དང་ནོར་བུས་ཀྱང་
མྱུར་དུ་ལུས་སྟོད་གཡས་ལ་གཡོལ་བས་མགོ་ལ་མ་ཕོག་པར་ཕྲག་པ་གཡོན་པའི་མགོ་ནས་
ཤ་སྐྱི་ལེབ་མོ་ཞིག་མར་གཞོག་པ་ལྟར་ས་ལ་གཡུག ནོར་བུས་ཐེངས་གཉིས་པར་གཡུག་
རྩིས་བྱེད་སྐབས་རང་གི་གྲི་རིང་དེ་གཞུ་ལྟར་གུག་འདུག་པ་ཤེས་ནས“མཆོག་གྲུབ་ཀྱི་ཤི་
བོ་ཤི་མོ་”ཟེར་ཞོར་གཡོན་ལག་གིས་གྲིའི་སྣེ་མོ་ནས་བཟུང་ཞིང་པུས་མོའི་ལྷ་ང་གྲི་དཀྱིལ་
ལ་བཞག་ནས་གྲིའི་གུག་ལེན་སྐབས་དཔལ་བཟང་གིས་ཁྲེལ་དགོད་ཅིག་བྱས་ནས“ཐུབ་
བསྟན་སྤྱང་རྒན་གྱིས་ཁྱོད་རང་ཕྱི་ནང་སྤྲད་སོང”ཟེར།
39



གཡུ་དྲུག་དཀར་དཔེ་ཚོགས།
“དེ་ཨ་ཁུ་ཐུབ་བསྟན་ལགས་ལ་འབྲེལ་བ་མེད། མགར་ངན་མཆོག་གྲུབ་ཀྱིས་ང་ཕྱི་
ནང་སྤྲད་སོང་”ཟེར་ཞོར་ནོར་བུས་སླར་ཡང་ནང་ལ་གཞུ་ལྟར་འཁྱོག་པའི་རྐང་བ་གཉིས་
ས་ལ་བརྟན་པོར་བཙུགས་ནས་གྲི་ཡར་ལ་ཕྱར་ཏེ་གཅིག་གཡུག་པར་དཔལ་བཟང་གིས་
ཀྱང་ལུས་སྟོད་གཡོལ་ཙམ་བྱས་པས་གྲི་དེ་ཏག་ཏག་དཔལ་བཟང་གི་སྐེད་པར་དཀྲིས་པའི་
སློག་པའི་གོང་བའི་གཟིག་ལྤགས་སྟེང་ལ་ཁེལ་ནའང་གཟིག་ལྤགས་སྟེང་ནས་སྤུ་འགའ་
བྲེགས་པ་ལས་ཅི་ཡང་མ་བྱས། འོན་ཀྱང་ནོར་བུའི་གྲི་དེ་ཞ་ཉེས་བཟོས་པ་ཇི་བཞིན་གཞུ་
ལྟར་གུག་སོང་བར་མ་ཟད་ཁ་ཡང་ལོག་ནས་གྲི་ལྟག་དང་ཁྱད་པར་མེད་པས་ནོར་བུ་ཤིན་
ཏུ་ཡིད་ཕམ་སོང་། དཔལ་བཟང་གིས་ཐེངས་གཉིས་པར་གྲི་གཡུག་པ་དེ་ཏག་ཏག་ནོར་
བུའི་སྐེ་ལ་ཁེལ་བས་དེ་མ་ཐག་ཁྲག་དམར་ཆུ་མིག་རྡོལ་བ་ལྟར་བཞུར་ཞིང་ནོར་བུས་
ཁྲག་དེ་མཐོང་མ་ཐག་དོམ་ནག་ཁྲག་གིས་བཟི་བ་ལྟར་ཁ་ནས་ངར་སྐད་སྒྲོགས་ཞོར་གྱི་
གུག་མཚམས་མེད་དུ་གཡུག་ནས་དཔལ་བཟང་ཡར་བདའ་མར་བདའ་བྱས་ནའང་གྲི་དེ་
དངོས་གནས་གུག་སྟེ་གྲི་ཞིག་རེད་ཟེར་ཐབས་བྲལ་བས་དཔལ་བཟང་གི་སྐྱི་མོ་ཙམ་ཡང་
བཀོག་མ་ཐུབ། མཚམས་ཤིག་དཔལ་བཟང་གིས་ཀྱང་གྲི་ཞིག་གཡུག་པས་ནོར་བུའི་ལག་
གཡས་པ་གྲི་གུག་བཅས་སྐྱེ་མོ་ཙམ་ལའང་མ་ཐོགས་པར་ས་ལ་ལྟུང་བ་དང་ནོར་བུའང་
ས་ལ་འགྱེལ་སོང་བས་དཔལ་བཟང་གིས་ད་གཟོད་ལག་པ་གཉིས་གྲི་ལ་འཁར་བ་བཞིན་
དུ་ཁེན་ནས་དབུགས་རིང་ཡང་ཡང་གཏོང་བཞིན་འདུག ནོར་བུའི་སྐེ་ལ་ཁྲག་གི་ལྦུ་བ་
ཆགས་ཤིང་དབུགས་འབྱིན་པའི་སྐབས་སུ་ཁྲག་དམར་ཕྱིར་བཞུར་བ་དང་དབུགས་བརྔུབ་
པའི་སྐབས་རྨ་ཁའི་ལྦུ་བ་རྣམས་ཀྱང་ནང་ལ་འཐེན་གྱིན་རིམ་བཞིན་མིག་འབྲས་ཟུང་
ཡང་ཀླད་ལ་འཁོར་སོང་།
གལ་ཏེ་ལག་ན་གྲི་བཟང་བོ་ཞིག་ཡོད་ན་དེ་ནི་ཐུབ་རྒྱུའི་བུ་ཞིག་མ་རེད།”དཔལ་
བཟང་གིས་རང་གི་གྲིའི་སྟེང་གི་ཁྲག་ས་ལ་ཕྱི་ཞོར་དེ་ལྟར་བསམ། ད་ལྟ་ནོར་བུ་ཤི་ཚར་
40



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཟིན་པ་འདྲ། དེ་ནི་ཁོའི་མགྲིན་པའི་རྨ་ཁར་བལྟས་ན་ཤེས་ཐུབ་སྟེ་ཁྲག་གི་ལྦུ་བ་རྣམས་
ཅུང་ཙམ་ཡང་འགུལ་རྒྱུ་མེད་པ་དང་མིག་ཟུང་འབྱེད་འཛུམ་མེད་ལ་མིག་འབྲས་ནག་
པོའང་མཐོང་རྒྱུ་མེད། དཔལ་བཟང་གིས་ཐེངས་མང་བོར་རྡུང་རེས་བརྒྱབ་མྱོང་ལ་
ཁྲག་དང་རྨ་ཁ་གྲངས་མེད་མཐོང་མྱོང་ནའང་མི་ཞིག་བསད་མ་མྱོང་ལ་ཐ་ན་མི་ཞིག་ཤི་
བའང་མཐོང་མ་མྱོང་། དེ་བས་ཁོ་ལ་གློ་བུར་དུ་འཚུབ་ཆ་ལངས་ཤིང་སྐྲག་སྣང་ཞིག་ཀྱང་
སྐྱེས། ལྷག་པར་དུ་ནོར་བུའི་ཀླད་ལ་འཁོར་བའི་མིག་འབྲས་དཀར་པོ་གཉིས་ནི་དེ་བས་
མིག་གིས་མི་བཟོད་པར་སྣང་བ་འདྲ། དེ་མ་ཐག་དཔལ་བཟང་གིས་རང་ཉིད་ཐང་ཆད་པ་
སོགས་རྩ་བ་ནས་བརྗེད་དེ་མྱུར་དུ་རྟ་ལ་ཞོན་ནས་ཕྱིར་འགྲོ་རྩིས་བྱས། གློ་བུར་ཁོའི་ཡིད་
ལ་རང་གི་སྲིང་མོ་དྲན་བྱུང་བས་རང་དབང་མེད་པར་སར་བབས་ནས་ཐེ་ཚོམ་ངང་ནས་
ནོར་བུའི་གམ་ལ་སོང་། །
ནོར་བུའི་སྐེ་ཡི་ཕྱག་མདུད་དེའི་སྣེ་མོར་ཁྲག་གི་ཐིགས་པ་གཅིག་རེ་གཉིས་རེ་
ཟགས་ཀྱིན་ཡོད་ལ་དེ་ཡང་རིམ་བཞིན་བར་ཐག་ཇེ་རིང་དུ་སོང་། དེ་ལས་ཁོའི་མཇུག་
མཐའི་ཚེ་སྲོག་རྟ་རྔ་འདྲ་བ་དེའང་ཆད་ལ་ཉེ་བ་གསལ་བོར་རྟོགས་ཐུབ། དཔལ་བཟང་ད་
གཟོད་གཉིད་ལས་སད་པ་ལྟར་ཨ་ཙི། ང་ལ་ཅི་མ་ཉན་ཐལ། ངས་འདི་ཅི་བྱས་སོང”ཟེར་
ནས་ཁེར་བཤད་བྱེད་པ་དང་ད་གཟོད་རང་དང་ནོར་བུའི་བར་ལ་རྩོད་རྒྱུ་ཅི་ཡང་མེད་ལ་
དངོས་གནས”སྤོ་ཐུང་ཐུང་གིས་མི་བརླག ལ་ཐུང་ཐུང་གིས་རྟ་བརླག”ཟེར་བའི་དཔེ་ལྟར་
གྱུར་པས་འགྱོད་པ་ཚད་མེད་སྐྱེས།
“རང་གི་སྲིང་མོ་ཡུགས་མོར་གཏོང་མཁན་དང་། མི་གསོད་ལག་དམར་དམེ་བོ་ང་། །
རུ་གོང་ཞོལ་གཉིས་ཀྱི་གྱོད་ཆེན་ཁ་ཕྱེ་མཁན་ང… ཀྱི་ཧུད། ང་འདིས་ཅི་བྱས་སོང་”ཟེར་
ནས་རང་གིས་རང་གི་བྲང་ཁ་རྡུང་བཞིན་འདུག
A1



གཡུ་དྲུག་དཀར་དཔེ་ཚོགས། །
དགུ་བ།
ཕྱི་དྲོར། ཐུབ་བསྟན་ཉི་མས་གཡས་ལག་གི་ཐལ་ལྕག་འོག་ནས་ཕར་ཕྱོགས་ལ་ཡུན་
རིང་བལྟས་རྗེས་ཀུན་བཟང་འཚོ་བོས་ནས་ནོར་བུ་ཡུལ་ན་ཡོད་མེད་དྲིས།
ཀུན་བཟང་འཚོ་སྒོར་བུད་ནས“ད་ནངས་ལུག་ལ་སོང་ནས་གུང་ཇ་འཐུང་དུའང་
ཕྱིར་མ་ཡོང”ཟེར།
ལུག་བཤར་ནས་སྟོད་ལ་བུད་ཐལ། འདི་དེ་རིང་གང་ལ་སོང་བ་ཡིན་ནམ”ཟེར་ཞོར་
ཁ་ཐད་ལ་འཁོར་ནས་ཐ་གུ་རྒྱུ་བཞིན་པའི་མི་རྐྱང་བལྟ་རུ་མངགས།
མི་རྐྱང་གིས་ལ་ལུང་མང་བོ་བརྒྱུད་པས་དབུགས་ཀྱང་ཆད་ལ་ཁད་ཀྱི་ངང་ད་གཟོད་
ལུག་ཁྱུའི་སྔོན་ལ་བུད་དེ་ལུག་ཁྱུ་མར་ལ་བསྐོར་རྗེས་སླར་ཡང་ཆེས་མཐོ་བའི་རི་རྩེར་
འཛེགས་ནས་ཕྱོགས་བཞིར་བལྟས་པ་ན་ནོར་བུ་ཞོན་པ་དང་བཅས་ལུང་ཁུག་ཅིག་ན་
ཡོད་པ་མཐོང་། ཀི་དང་བཅས་ཐེངས་འགར་བོས་ནའང་ནོར་བུ་ཡར་མ་དགྱེས་པས་མི་
རྐྱང་གིས“ཨ་ཧོ། ཤི་བོ་གསོན་པོའི་ཤ་ཟ་རྒྱུ་འདི་གཉིད་དུ་ཡུར་འདུག”ཅེས་ཁེར་བཤད་
བྱེད་ཞོར་མར་བབས་ནས་སོང༌། ཉེ་སར་ཐོན་དུས་ནོར་བུ་ཁ་སྦུབས་སུ་བསྡད་ཡོད་པ་
མཐོང་ཞིང་མི་རྐྱང་གི་སེམས་ལ་ཁོ་བོར་སྐྲག་ཅིག་བསྐུར་དགོས་བསམ་སྟེ་རྐང་འཇབ་
ལག་འཇབ་ཀྱིས་སོང་ནས་ལུས་ཕུང་ཤིན་ཏུ་ཆེན་པོ་དེས་ནོར་བུའི་རྒྱབ་ནས་མནན་པ་
ན་ནོར་བུའི་མགྲིན་པ་ནས་དབུགས་ཤིག་ཤུར་རེ་སོང་བ་དང་མཉམ་དུ་དྲི་ངན་སྣ་བས་
མི་བཟོད་པ་ཞིག་འཐུལ་ཡོང་བ་ལས་འགུལ་ཙམ་ཡང་བྱེད་རྒྱུ་མེད་ནའང་མི་རྐྱང་གིས་
ད་རུང་ཅི་ཡིན་མ་ཤེས་པར་སླར་ཡང་ནོར་བུ་གན་རྐྱལ་དུ་སློག་ཚེ། ད་གཟོད་ནོར་བུའི་
མགྲིན་པ་དང་བྲང་ཁ། ལྟོ་བ། ཐ་ན་ལུས་ཡོངས་རྫོགས་ཁྲག་གིས་དམར་པོར་གྱུར་ཡོད་
པ་མཐོང་བ་མ་ཟད་ཞིབ་ཏུ་བལྟས་དུས་མཐའ་འཁོར་གྱི་ས་སྟེང་ཡང་ཁྲག་གིས་གང་ཞིང་
A2



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། བཞི་པ་
དེའི་སྟེང་སྦྲང་ནག་འགའ་ཡང་འཁོར་གྱིན་འདུག དེས་མི་རྐྱང་སྐྲག་ཐག་ཆོད་དེ་ཡར་
ལངོས་བསམ་ཀྱང་སྐྱིད་པའི་ནང་ལ་ཞ་ཉེ་བླུགས་པ་ལྟར་གྱུར་ཏེ་པུས་མོའི་ལྷ་ངའི་སྟེང་
ནས་ཕྱི་ནུར་འགའ་བྱས་རྗེས་ཁ་གདངས་ཤིང་མིག་ཅེར་ནས་རེ་ཞིག་འཇིམ་བརྙན་ཇི་
བཞིན་འགུལ་རྒྱུ་མེད་པར་འདུག
མཚམས་ཤིག་ལ་མི་རྐྱང་ཤེས་མེད་ཚོར་མེད་ངང་ཡར་ལངས་ཤིང་ཕྱི་བལྟ་བྱེད་ཞོར་
དུ་དབུགས་ཐེངས་གཅིག་གིས་ཐུབ་བསྟན་ཉི་མའི་གམ་ལ་ཐོན་ཏེ་“ཤ་ཤ….ཁ་ཁ….
བསད… ཤི.…ཁྲག་ཁྲག. ”ཟེར་བ་ལས་ཚིག་འབྲུ་ཆ་ཚང་ཞིག་བཤད་རྒྱུ་མེད་པས་
ཐུབ་བསྟན་ཉི་མ་ཡ་མཚན་དང་བྲེལ་བ་མཉམ་དུ་སྐྱེས་ཏེ་ལག་པ་གཉིས་ཀས་པུས་མོར་
རྡེབ་བཞིན“ཅི་ཞིག་རེད། ཅི་བྱུང་སོང་། དངོས་གནས་དོན་དག་ག་རེ་བྱུང་སོང་ཞེས་
དྲིས་ནའང་མི་རྐྱང་གིས་སྔར་བཞིན“ཁྲག་ཁྲག་ཁྲག ”ཟེར་བ་ལས་ཡང་སྙིང་ཅི་ཞིག་
མཚོན་བཞིན་པ་སུས་ཀྱང་ཤེས་མི་ཐུབ། །
“ཨ་ཧོ། མི་རྐྱང་ལྟོ་ཆེ་གདོན་གྱིས་བསླུས་སོང་། དོན་དག་ཅི་ཞིག་བྱུང་སོང་།” ཐུབ་
བསྟན་ཉི་མའི་བྲེལ་བ་ཁོང་ཁྲོར་གྱུར་ནས་མི་རྐྱང་གི་བྲང་ཁར་འཇུས་ཏེ“ཁྱོད་ཀྱིས་དལ་
མོར་ཤོད་དང”ཟེར་བ་ན་མི་རྐྱང་གིས་རང་གི་མགྲིན་པར་མཛུབ་མོས་སྟོན་ཙམ་བྱས་ཤིང་
སླར་ཡང་ནོར་བུ་ཤི་བའི་ཕྱོགས་སྟོན་ཙམ་བྱས་ཏེ་ཁྲག་ཁྲག”ཟེར་བས་ཐུབ་བསྟན་ཉི་མའི་
སེམས་ལ་“ཡ། མ་འགྲིག་ཐལ། རང་གི་ལུག་ཁྱུའི་ནང་ལ་སྤྱང་ཀི་རྒྱུག་སོང་”བསམ་སྟེ་མྱུར་
དུ་རུ་སྐོར་ནང་གི་མི་འགའ་ཁྲིད་ནས་སོང་། །
ཐུབ་བསྟན་ཉི་མ་དང་མི་བཞིས་ནོར་བུའི་ཕུང་བོ་གཡག་གི་རྒྱབ་ལ་ཐད་དུ་བཀལ་
ནས་ངོ་གནག་སྟེ་ནོར་བུ་ཚང་ལ་ཁྲིད་ཡོང་། ཀུན་བཟང་འཚོ་སྒོར་བུད་མ་ཐག་ཐུབ་
བསྟན་ཉི་མ་སྔོན་ལ་བུད་ནས“བུ་མོ། ཤིན་ཏུ་མ་བཟང་། ལྟོས་དང་། ཁྱོད་ཀྱི་ཕུ་བོས་ཁྱོད་
ལ་བཟང་བྱས་པ་ལ—ཁྱོད་ཀྱི་བཟའ་ཟླ་ཕྱི་མར་མངགས་སོང་ཞེས་སྐྱོ་གདུང་དང་གཟབ་
43



གཡུ་དྲུག་དཀར་དཔེ་ཚོགས།
ནན་གྱི་ཚུལ་གྱིས་བཤད།
“ཅི་ཞིག ནོར་བུ… ཤི་སོང་ངམ།”
''བསད་སོང་། ཁྱོད་ཀྱི་ཕུ་བོས་བསད་སོང "
དཔེ་མི་སྲིད།"ཀུན་བཟང་འཚོ་ཕར་རྒྱུག་ནས་མི་གསུམ་གྱིས་ཁྱིམ་ལ་འཁྱེར་བཞིན་
པའི་ནོར་བུའི་རོ་ལ་གཅིག་བལྟས་པ་དང་དེ་གར་འགྱེལ་སོང་། འཇིག་རྟེན་ན་ཡ་མཚན་
གྱི་དོན་དག་མང་རེ་ལྟོས།
སྐྱེས་པ་ཚོས་ཁྱིམ་ན་ནོར་བུའི་རོ་སྟེང་ལ་བྲེལ་འཚུབ་བྱེད་སྐབས་སྐྱེས་མ་ཚོས་སྒོ་ན་
ཀུན་བཟང་འཚོར་བུ་སྐྱེ་བའི་སྟེང་ལ་བྲེལ་འཚུབ་བྱེད་བཞིན་ཡོད། །
ས་ཡོངས་སུ་མ་རུབ་པས་ཅུང་ཉེ་བའི་ས་ནས་མིའི་ངོ་ཤེས་ཐུབ་ནའང་སའི་གོ་ལ་དང་
བར་ཐག་ཉེ་བའི་སྐར་མ་རྣམས་གཅིག་རྗེས་གཉིས་མཐུད་ཀྱིས་མངོན་ཡོང་བའི་སྐབས་
སུ་ཀུན་བཟང་འཚོ་དྲན་པ་སོས་ཤིང་མོའི་རུམ་ན་ཚེ་སྲོག་ཆུང་ཆུང་ཞིག་དམར་ཉེར་ཉེར་
བྱེད་བཞིན་ཡོད། །
“འོ། བུ་མོ། ཁྱོད་ལ་ཡིད་དུ་འོང་བའི་ཞི་ལི་ཞིག་སྐྱེས་བྱུང༌། དགའ་བར་འོས།”ཆ་
རྒྱུས་ཡོད་པའི་རྒན་མོ་ཞིག་གི་སྐད་སྒྲ་ཀུན་བཟང་འཚོའི་རྣ་ལམ་དུ་དེ་ལྟར་གྲགས་པ་
དང་མཉམ་དུ་ཁྱིམ་ནས་ཡང་ཁ་ཏོན་འདོན་པའི་སྒྲ་དང་མདའ་དྲིལ་དཀྲོལ་བའི་སྒྲ་ཞིག་
གྲགས་ཡོང་། དེ་ནི་རྒྱུན་པར་ཆོས་འདོན་པའི་སྒྲ་དང་མི་འདྲ་ལ་ནམ་རྒྱུན་མི་ཤི་བའི་
ཁྱིམ་ནས་ད་གཟོད་གོ་ཐུབ་པའི་སྒྲ་ཞིག་རེད། དེ་མ་ཐག་ཀུན་བཟང་འཚོས་ཕྲུ་གུ་དམར་
འབྱར་དེ་བྲང་ཁར་བསྡམས་ནས་སྐྱོ་གདུང་ཆེན་པོས་ངུས་པ་དང་ཕྲུ་གུས་ཀྱང་ཨག་བཏབ་
བྱུང་།
སྤྱིར་ན་བོད་འབངས་རྣམས་ལ་སྙིང་རྗེ་ཆེ་ཞིང་བྱང་སེམས་ལྡན་མོད། འོན་ཀྱང་
སུས་ཀྱང་ཀུན་བཟང་འཚོ་རང་ཁྱིམ་དུ་འཁྲིད་མི་འདོད། རྒྱུ་མཚན་ནི་ཚང་མའི་སེམས་
44



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ལ་ཀུན་བཟང་འཚོ་འདི་ད་སོ་མ་ཡུགས་མོར་ལུས་པ་ཞིག་ཡིན་པས་མོའི་ལུས་སྟེང་ན་
གཟུགས་མེད་ཀྱི་གནོད་བྱེད་ཅིག་ཡོད་སྲིད་དེ་སུ་ཚང་ལ་སོང་ན་དེ་ཚང་ལ་ཆག་སྒོ་གང་
ཡོང་མི་ཤེས་བསམ་གྱིན་ཡོད། ཡིན་ནའང་ཐུབ་བསྟན་ཉི་མས་ནོར་བུ་ཚང་ལ་ལྷག་པར་
སེམས་ཁུར་བྱེད་ཀྱིན་ཡོད་པ་འདྲ་སྟེ་ཁོས་ཆོས་ཀྱི་ཉི་མ་བོས་ཡོང་ནས་ནོར་བུའི་རྣམ་
ཤེས་འདྲེན་དུ་འཇུག་གིན་ཡོད་པར་མ་ཟད་ཀུན་བཟང་འཚོ་མ་བུ་གཉིས་ཀྱང་དོ་དགོང་
གཡོག་པོ་ཚོའི་སྦྲ་རྙིང་དེའི་ནང་ནས་སྡོད་དུ་བཅུག་པ་དང་ནོར་བུའི་དུར་ལས་ལའང་
ཁོས་དངོས་སུ་བཀོད་འདོམས་བྱེད་ཀྱིན་ཡོད།
ཆོས་ཀྱི་ཉི་མས་ཕལ་ཆེར་ནམ་གུང་མཚམས་ལ་ཆོས་བཏོན་རྗེས་ཐུབ་བསྟན་ཉི་མས་
“དེ་རིང་སྐར་མ་ཡག་གམ”ཟེར།
ཆོས་ཀྱི་ཉི་མས་ཁོག་རྩིས་བྱས་རྗེས་དེ་རིང་སྐར་མ་བཟང་གི་”ཟེར།
“དེས་ན་དོ་དགོང་དུར་སར་འཁྱེར།”ཐུབ་བསྟན་ཉི་མས་དེ་མ་ཐག་མི་བཞི་བཀོད་
སྒྲིག་བྱས་ཏེ་བློ་བཟང་ཟེར་བའི་རྒད་པོ་ཞིག་ཡོད་པ་དེར“ཁྱོད་ཀྱིས་རོ་ལས་བྱོས ” ཟེར།
“ཡ་དེས་ན་ད་འགོ་རྩོམ”ཟེར་ཞོར་བློ་བཟང་ཡར་ལངས་ཏེ་ནོར་བུའི་སྟེང་ནས་སློག་
པ་བླངས་ཏེ "འོག་སྒོའི་ནང་ལ་ཉ་ཉོག་མང་བོ་ཞིག་རྫོངས་དགོས། དེ་ལྟར་མ་བྱས་ན་མི་
གཙང་བཞུར་ཡོང་། མགྲིན་པ་དམ་པོར་སྡོམས་དགོས། དེ་ལྟར་མ་བྱས་ན་སྒྲ་གྲག་རྒྱུ་མང་
ཞེས་བཤད་ཞོར་ལས་ཞོར་བྱས་ནས་ནོར་བུའི་ཕུང་བོ་རིལ་རིལ་ཞིག་བསྡམས་རྗེས་སློག་
པ་ཞིག་གིས་གཡོག་རྩིས་བྱས།
གློ་བུར་དུ་བློ་བཟང་གི་ཡིད་ལ་ཅི་ཞིག་དྲན་པ་བཞིན་འོ—གསར་བུ་ཚོ། སྡོད་སྡོད།
ལག་པ། ལག་པ་ཁྱེར་ཤོག་”ཟེར།
དཔལ་བཟང་གིས་བཅད་པའི་ནོར་བུའི་ལག་མགོ་ཁྲག་ཅན་དེ་ཕོ་གསར་ཞིག་གི་
གམ་ན་ཡོད་ནའང་ཕོ་གསར་དེ་འཛེམ་སྐྲག་སྐྱེས་ནས་ཡར་ལེན་མ་ཕོད་པས་བློ་བཟང་
45



གཡུ་དྲུག་དཀར་དཔེ་ཚོགས།
གིས་ལག་པ་བསྲིངས་ནས་དེ་ཡར་བླངས་ཏེ“ཅི་རེད། ནོར་བུ་མ་ཤི་གོང་ཁྱོད་ཁོའི་ལག་
པར་སྐྲག་གམ”ཟེར་ཞོར་ལག་མགོ་དེ་ཕོ་གསར་དེའི་ཁ་ལ་གཏུག་ལ་ཁད་ཅིག་བྱས་པས་ཕོ་
གསར་དེ་སྐྲག་ཐག་ཆོད་ནས་ཕྱི་ནུར་ཞིག་བྱས་ལ་ཉིན་འགར་ཟས་ཀྱི་ཡི་གའང་ཆད་སོང་།
“ལག་མགོ་འདི་རོ་དང་མཉམ་དུ་མ་བཞག་ན་སྐྱེ་བ་རྗེས་མར་སེམས་ཅན་ལག་ཆད་
ཅིག་ཏུ་སྐྱེ་སྲིད”ཟེར་ནས་བློ་བཟང་གིས་ལག་མགོ་དེ་ཡང་བེམ་པོ་དང་མཉམ་དུ་སློག་
པའི་ནང་ལ་དཀྲིས། ས་ནག་སྐྱེ་མོ་གང་གཡག་གི་གཡོན་ལ་བཀལ། ནོར་བུའི་བེམ་བོ་
གཡས་སུ་བཀལ་ནས་དེད་སོང་།
སྐྱ་རེངས་ཤར་མཚམས་སུ་ནོར་བུའི་བེམ་པོ་དུར་ཁྲོད་ནང་ལ་བཞག་མེད་པར་དུར་
ཁྲོད་ཀྱི་འདབས་སུ་བཞག་ཡོད། རྒྱུ་མཚན་ནི་ནོར་བུ་རྒྱུན་ལྡན་གྱིས་ཤི་བ་མིན་པས་དུར་
ཁྲོད་ཀྱི་ནང་ལ་འཇོག་མི་རུང་ཟེར། །
ཅུང་མ་འགོར་བར་བྱ་རྒོད་འགའ་ནམ་མཁར་འཁོར་བ་དང་རིམ་བཞིན་ཇེ་མང་དུ་
སོང་། འགའ་རེ་ས་ལ་བབས་ནས་བེམ་པོའི་གམ་ལ་བཅར། དེའི་ནང་གི་བྱ་རྒོད་ཅིག་གིས་
འཛེམ་བག་སྒོས་བེམ་པོར་མཆུ་གཅིག་བཙུགས་རྗེས་དེ་མ་ཐག་བྱ་རྒོད་མང་བོ་བེམ་པོའི་
སྟེང་ལ་ཁ་བ་བབས་པ་ལྟར་བབས་ནས་སྐད་ཅིག་ཙམ་ལ་བེམ་པོ་དེ་རུས་པ་ཉིད་དུ་བཏང་།
དེ་ནས་བློ་བཟང་སོགས་ཕར་སོང་བ་ན་བྱ་རྒོད་དེ་དག་ཧ་ཅང་མི་དགའ་བའི་ཚུལ་གྱིས་
བེམ་པོ་དང་ཁ་བྲལ་ནའང་ད་རུང་ནམ་མཁར་མི་འཕུར་བར་ལ་ལས་མཆུ་ཏོས་གཤོག་
གསེང་འབྲད་ཞོར་སྒུག་ནས་འདུག བློ་བཟང་སོགས་ཀྱིས་ནོར་བུའི་རུས་པ་རེ་རེ་རྡུང་
ནས་ཕྲན་བུ་བཟོས་རྗེས་སླར་ཡང་རྒྱང་བཀྱེད་མ་ཐག་བྱ་རྒོད་རྣམས་ཕྱིར་འཚོགས་ནས་
རུས་པའང་ཟོས་ནས་ཤུལ་གཙང་མ་བྱས་རྗེས་ད་རུང་ཡིད་མི་ཚིམས་པའི་ངང་མཐའ་ཁོར་
དུ་སྒུག་སྟེ་ལ་ལས་གཤོག་གསེབ་མཆུ་ཏོས་འབྲད་ལ་ཡང་ལ་ལས་མཆུ་ཏོ་གཤོག་གསེབ་ཏུ་
ཕྱིས་ནས་འདུག
46



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ་རྒྱ་གར་
བཅུ་བ།
ཐུབ་བསྟན་ཉི་མས་མི་མངགས་ནས་དཔལ་བཟང་ལ་མི་སྟོང་འཇལ་ནས་དོན་དག་
ཡག་པོས་ཐག་གཅོད་བྱེད་པའི་སྐོར་བཤད་དུས་དཔལ་བཟང་གིས་དེ་ལས་ལྡོག་སྟེ “དེ་
ལོས་ཡིན། ངེད་ཚང་གི་མག་པའི་ཤི་རྐྱེན་རྩ་བ་ཐུབ་བསྟན་ཉི་མར་ཐུག་ཡོད་པས་ཁོས་ང་
ལ་མི་སྟོང་འཇལ་ན་རུ་གོང་ཞོལ་གཉིས་ཀ་ད་རུང་མཐུན་ཐབས་ཡོད། དེ་མིན་ན.…
ཧུན། རུ་གོང་ཞོལ་གཉིས་ཀྱི་བར་ན་མི་ཤ་ཡོད་པ་ཁྱོད་ཚོས་མ་བརྗེད”ཟེར། དེ་ནས་
བཟུང་རུ་གོང་ཞོལ་གཉིས་ཀྱི་བར་ལ་ཕར་འགྲོ་ཚུར་ཡོང་ཆད་ནས་ཡུན་རིང་འགོར་སོང་།
ཤིན་ཏུ་རིང་ཞིང་ཧ་ཅང་འཁྱག་པའི་དགུན་ཁ་ཞིག་གཞི་ནས་ཚར་སོང་། ས་གསེབ་
ནས་རྩྭ་ལྗང་གི་མགོ་འབུས་ཤིང་བར་སྣང་ཁམས་སུ་སྤྲིན་ནག་གིས་ཡོངས་སུ་ཁེངས་ལ་
དེའི་གསེབ་ནས་གསལ་ལ་མི་གསལ་པའི་འབྲུག་སྒྲ་རེ་གྲག་དུས་ཀུན་བཟང་འཚོ་ལ་ཁོག་
གི་སྙིང་འབྱིན་པ་འདྲ་བའི་སྡུག་སྣང་ཁྱད་པར་བ་ཞིག་སྟེར་སྲིད། ད་ལྟ་མོར་མིག་ཆུ་མེད་
ལ་གཏིང་དུ་ལྷུང་བའི་མིག་ཟུང་འབྱེད་འཛུམ་མེད་པར་དུས་ཚོད་ཤིན་ཏུ་རིང་པོ་རེར་
འདུག དེ་ལས་ལྡོག་པ་ཞིག་ནི་བུ་ཕྲུག་སངས་རྒྱས་སྐྱབས་དེས་ཨ་མའི་ཟུངས་བཅུད་ཡོད་
ཚད་གཞིབས་པ་ཇི་བཞིན་ཉིན་རེ་ནས་ཉིན་རེར་ཇེ་ཆེར་སྐྱེས་ནས་ད་ལྟ་མི་ཆ་ཡོད་ཆ་
མེད་སུ་ཞིག་གིས་ཁོའི་གདོང་ལ་བལྟ་ཙམ་བྱས་ན་ཁོ་རང་འཛུམ་མདངས་རྒྱས་ཤིང་ཧབ་
ཆ་རྒྱག་གིན་འདུག
ནོར་བུ་ལྔ་ལམ་དུ་གྱུར་པ་ནས་ཐུབ་བསྟན་ཉི་མས་ཀུན་བཟང་འཚོ་མ་བུ་གཉིས་ལ་
སྔར་ལས་སེམས་ཁུར་བྱེད་བཞིན་ཡོད་པ་འདྲ་སྟེ་མར་དང་ཀོང་བུ་བྱིན་ནས་ཉིན་བཞི་
བཅུ་ཞེ་དགུའི་རིང་ལ་འདས་པོའི་རྗེས་སུ་མཆོད་མེ་སྦར་དུ་བཅུག་པ་དང་མོས་ལས་ཀ་
ཅི་ཡང་མ་ལས་ནའང་བཟའ་བཏུང་ཆད་མེད་སྟེར་གྱིན་འདུག་ལ། ལྷག་པར་དུ་ཁྱོད་མ་
47



གཡུ་དྲུག་དཀར་དཔེ་ཚོགས།
བུ་གཉིས་ཀ་ང་ཐུབ་བསྟན་ཚང་གི་མི་ཡིན། འུ་ཚོས་སྡུག་གི་ཁུར་བོ་མཉམ་འཁུར་དང་
སྐྱིད་ཀྱི་བྲོ་ག་མཉམ་ཟ་བྱེད”ཟེར་གྱིན་འདུག་པས་དང་ཐོག་མོ་རང་གི་མ་རྒན་གྱི་གམ་ལ་
སོང་ན་འདོད་པ་དེའང་གླེང་ཐབས་མེད་པར་གྱུར་ལ་ལྷག་པར་དུ་རྗེས་སུ་འདང་བརྒྱབ་
དུས་རང་གི་ཁྱོ་བོ་གསོད་མཁན་ལག་དམར་དེ་ཏག་ཏག་རང་གི་ཕུ་བོ་ཡིན་པས་དེའི་གམ་
ནས་བསྡད་ན་ནམ་ཡང་བཤད་ཐབས་མེད་པའི་བྲོ་བ་ཞིག་ཡིན་པ་ཤེས་ནས་ད་ལྟ་ཁོང་
མ་བུ་གཉིས་ཀྱི་བདེ་སྡུག་དེ་མོ་རང་གི་སེམས་ནས་ཐུབ་བསྟན་ཉི་མར་བཅོལ་ཡོད། ཐུབ་
བསྟན་ཉི་མས་རང་གི་མངའ་འོག་ན་བུ་དཔའ་བོ་མེད་པ་དང་རང་གི་བུ་ད་རུང་ལོ་ན་ཕྲ་བ་
(གལ་ཏེ་ནར་སོན་རྗེས་ཀྱང་དཔའ་བོ་ཞིག་ཡིན་མིན་སུས་ཤེས)སོགས་ཀྱིས་དཔལ་བཟང་
ལ་ཅི་ཡང་བྱེད་མི་ཕོད་ནའང་རང་ཉིད་རུ་གསུམ་དཔོན་པོར་བསྡད་ནས་འདི་འདྲའི་སྤྲང་
ཕྲུག་ཅིག་གིས་རང་གི་མགོ་ལ་གཉོམ་བཞག་པའི་ངོ་ཚ་དང་ཞེ་སྡང་དྭངས་ཐབས་མེད་
པས་མཱ་པུ་ཧྥང་ལ་སྐྱབས་མི་བཅོལ་ཀ་མེད་བྱུང་།
ཟླ་གསུམ་པ།"ཐུབ་བསྟན་ཉི་མས་གཡོན་ལག་གི་མཐེ་བོང་ལག་མཐིལ་དུ་མནན་
ཞིང་དེའི་སྟེང་ལ་གོང་མཛུབ་དང་དེ་ནས་དཀྱིལ་མཛུབ། དེ་ནས་སྲིན་མཛུབ། དེ་ནས་
མཛུབ་ཆུང་མནན་པ་དང་སླར་ཡང་མཛུབ་ཆུང་ཕྱིར་བསླང་བ་དང་དེ་ནས་སྲིན་མཛུབ་
ཕྱིར་བསླངས་རྗེས”དགུ་བ། ཨེ—སྟོན་ཁྲལ་སྡུད་པའི་བར་ལ་ད་རུང་ཟླ་བ་དགུ་ཡོད”ཅེས་
ཁེར་བཤད་ཅིག་བྱས་རྗེས་གཡས་ལག་གིས་མ་ནེ་སྐྱོར་དེ་བསམ་བློ་གཏོང་བཞིན་འདུག
མཚམས་ཤིག་ལ་ཁོས་མི་རྐྱང་བོས་ནས“ཁྱོད་ཀྱིས་རྟ་ཞིག་ཁྲིད་ནས་དགོན་པར་སོང་སྟེ་
ཆོས་ཀྱི་ཉི་མ་བོས་ཤོག”ཅེས་མངགས། །
མི་རྐྱང་གིས་མྱུར་ཚད་ཧ་ཅང་དལ་བའི་སྒོས་རྟ་ཞིག་ལ་སྒ་ཆ་བརྒྱབ་པ་དང་རང་ཉིད་
གཡག་ལ་ཞོན་ནས་རུ་འདབས་སུ་བུད་མ་ཐག་ཐུབ་བསྟན་ཉི་མས་ཁོ་རང་ཕྱིར་བོས་ཏེ
“ཆོས་ཀྱི་ཉི་མར་ཤོག་སྣག་ཁྱེར་ཡོང་དགོས་ཞེས་ཤོད་”ཟེར།
48



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བླ་དཔོན་གཉིས་ཀའམ་གཅེན་གཅུང་གཉིས་ཀས་སྦྲའི་གོ་ཁ་ན་གདན་མཐུག་པོ་
རེའི་སྟེང་ན་འོ་ཇ་འཐུང་བཞིན་འདུག ཆོས་ཀྱི་ཉི་མས་ཤོག་བུ་མདུན་ལ་བླངས་ཤིང་ཤིང་
སྒྲོམ་ཆུང་ཆུང་ཞིག་ལས་མིག་ཤེལ་ནག་པོ་ཟངས་ཀྱི་ཡུ་བ་ཅན་ཞིག་བླངས་ཏེ་གཟན་གྱི་
སྣེ་མོས་ཕྱི་ཞོར”སྤྲིངས་ཡིག་ངས་བྲིས་ན་ཆོག་ཀྱང་ཁྱོད་ཀྱིས་སུའི་ལག་ལ་བསྐུར་རམ།
ཟི་ལིང་ལ་འགྲོ་མཁན་ཡོད་དམ”ཟེར། །
ཐུབ་བསྟན་ཉི་མས་དོགས་ཟོན་སྒོས་ཡར་བལྟ་མར་བལྟ་ཞིག་བྱས་ཏེ་སྐད་དམའ་མོས
“ངས་ཆེད་དུ་མི་གཉིས་མངགས་རྩིས་ཡོད་ཟེར། །
“ཁྱོད་ཀྱི་མངའ་འོག་ན་དེ་འདྲའི་བློ་གཏད་ཆོག་པའི་མི་ཞིག་གང་ན་ཡོད། གལ་
ཏེ་ཡོད་པའི་དབང་དུ་བཏང་ནའང་རུ་གོང་ཞོལ་བར་གསུམ་གྱི་གཞོན་ནུ་ཕལ་ཆེར་གྱིས་
དཔལ་བཟང་ལ་ཡི་རང་བྱེད་ཀྱིན་ཡོད་པས་ཁྱོད་ཀྱིས་ཟི་ལིང་ལ་མི་མངགས་པ་དེ་དཔལ་
བཟང་གིས་མི་གོ་ས་ཞིག་གང་ན་ཡོད། དེས་ན“སྐྱེ་བདུན་རིལ་བུ་ཐོན་རེག་བར། ཨ་ཕའི་
སྐྱེ་བ་ཟད་རྒྱུ་རེད་ཡ།
“རེད་ཡ—"ཐུབ་བསྟན་ཉི་མས་དཀར་ཡོལ་ལག་ལ་བླངས་ནས་ཅུང་ཙམ་བསྡད་དེ་
གང་ལྟར་ཀྱང་ཁྱེད་རང་སྐུ་འབུམ་དགོན་པར་གཅིག་མཇལ་དུ་འགྲོ་དགོས་འདུག ད་
རེས་འདི་ཕྱི་གཉིས་ཀྱི་དོན་དུ༌
དཀོན་མཆོག་གསུམ་པོ་མཁྱེན། ཁྱོད་ཀྱིས་དེ་འདྲ་བཤད་མི་ཉན། ངས་འགྲོ་བའི་
དོན་དུ་དགེ་རྩ་ཅུང་ཙམ་བསྒྲུབ་མ་ཐུབ་ནའང་མཱ་ཇག་ཚང་གི་དམག་སྣ་འདྲེན་པའི་
ཀྱི་ཧུད། ཁྱོད་ཀྱིས་དེ་འདྲ་གཏན་ནས་གླེང་མི་ཉན། ཨོཾ་མ་ཎི་པདྨེ་ཧཱུྃ།'' །
ཐུབ་བསྟན་ཉི་མས་གཟས་ནས་ཚིག་བསྐོར་ཏེ་བཤད་པ་དང་འདང་རྒྱག་ཁུལ་བྱས་
པ་མ་གཏོགས་ཆོས་ཀྱི་ཉི་མ་ཕོ་ཉར་མངགས་རྒྱུ་དེ་ཁོས་སྔ་ས་ནས་སེམས་ལ་བཅངས་
ཡོད་ནའང་ཆོས་ཀྱི་ཉི་མས་གློ་བུར་དུ་ཁོ་ལ་ལན་འདི་འདྲ་ཞིག་བྱིན་པས་ཁོ་རང་དངོས་
49



གཡུ་དྲུག་དཀར་དཔེ་ཚོགས། །
ཀ
གནས་འདང་རྒྱག་ནང་ལ་ལྷུང་སོང་། ཁོས་རིམ་བཞིན་ལག་གི་དཀར་ཡོལ་ས་ལ་བཞག་
སྟེ“དམག་སྣ་འདྲེན་པ་ཞེས་བཤད་སྲོལ་གང་ན་ཡོད། ཁྱོད་ཀྱིས་ཞོར་དུ་ཡི་གེ་ཞིག་ཁྱེར་
བ་མ་གཏོགས། ཡང་གཅིག་བཤད་ན་ང་ལ་གཉེན་གཅིག་ཡོད་པ་ཁྱེད་རང་རེད། ཁྱེད་རང་
ཆོས་འཇིག་རྟེན་གཉིས་ཀའི་གང་སྒྲུབ་མཁན་ཡིན་ནའང་ང་འདི་འདྲའི་དཀའ་ཚེགས་
ལ་འཕྲད་ཚེ་རོགས་མ་བྱས་ན… ཨེ — ཆོག་གི ད་རང་ཁོག་ན་སེམས་ཤིག་མེད་
ན་ངས་མང་བོ་བཤད་ཀྱང་ཕན་པ་མེད། ཁྱོད་ཀྱིས་མཱ་ཀྲུའུ་ཞིར་ཡི་གེ་ཞིག་ཕྲིས་དང་།
གནས་ཚུལ་ཁྱོད་ཀྱིས་ཤེས་གསལ་རེད”ཟེར་ནས་ངོ་ལ་སྡུག་ཉམས་ཤིག་ཤར་བ་དང་སྐད་
ངག་འདར་ཞོར་ང་རང་རྒས་སོང་། ཞི་ལི་ད་རུང་ཆུང་གི…"ཟེར། །
ཆོས་ཀྱི་ཉི་མས་ཕུ་བོར་ལྟ་དུས་ཁོའི་གནག་ཅིང་སྣུམ་པའི་རལ་བའི་ནང་ལ་སྐྲ་དཀར་
མང་བོ་སྐྱེས་ཡོད་པ་དང་མིག་གཉིས་ཀྱི་འགྲམ་ལའང་གཉེར་མ་འགའ་བབས་ཡོད་པས་
སེམས་ལ་དངོས་གནས་ཕུ་བོ་རྒས་སོང་བསམ་སྟེ་སེམས་གཏིང་ནས་སྙིང་རྗེ་ཞིག་སྐྱེས་པ་
དང་ལྷག་པར་དུ་རང་ལ་འགན་ཁུར་ཡོད་པའི་འདུ་ཤེས་ཤིག་སྐྱེས་ནས“ཕུ་བོ། ཁྱོད་ཀྱིས་
སེམས་ཁྲལ་མ་བྱེད། ངས་བཤད་པ་ནི་ཁྲག་གི་དོན་རྐྱེན་མ་བཟོས་ན་དགའ… ཟེར། །
“ཁྲག་གི་དོན་རྐྱེན་བཟོས་སོང་། བཟོས་ཚར་སོང་།“ ཐུབ་བསྟན་ཉི་མ་ཁོང་ཁྲོ་ལངས་
བྱུང་བ་འདྲ། །
''ཨེ། རེད། རེད། ངས་བཤད་པ་ནི་གཅིག་གི་སྟེང་ལ་གཉིས་མ་བྱས་ན་དགའ་
བསམ་པ་མ་གཏོགས་ཁྱོད་ལ་རོགས་མི་བྱེད་པའི་དོན་གང་ནས་ཡིན། ཁྱོད་ཀྱིས་ཤོད་དང་
ངས་དེ་ལྟར་བསྒྲུབ།”
ཐུབ་བསྟན་ཉི་མས་ནུ་བོའི་གདོང་ལ་བལྟས་ནས་མིག་མཐར་དགའ་སྐྱོ་ཟུང་གི་མཆི་
མ་ཞིག་འཁོར་ཏེ ''
ཨངའི་གཅུང་བོ་བཟང་བོ། དཀའ་ཁག་ལ་ཐུག་དུས་ངོ་མ་རང་
དང་གཞན་མི་མཚུངས། སྤྱིར་ན་ད་ཐེངས་མཱ་ཀྲུའུ་ཞི་ལ་མཇལ་དར་མིག་འགྲོ་ཞིག་འཁྱེར་
50



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
དགོས་མོད། དེ་ལྟར་བྱས་ན་གཅིག་ནས་དེང་སང་ཇག་རྐུན་མང་བ་དང་། གཉིས་ནས་
དཔལ་བཟང་ལའང་དོགས་པ་བསླངས་འགྲོ། དེའི་སྐོར་ཁྱོད་ཀྱིས་མཱ་ཀྲུའུ་ཞི་ལ་གསལ་
བོར་བཤད་དགོས། འོ། ད་རུང་མཱ་ཀྲུའུ་ཞིར་གསལ་བོར་བཤད་དགོས་པ་ཞིག་ནི་གྱོད་
འདིའི་རྩ་བ་དཔལ་བཟང་གིས་ཁྲལ་མི་སྟེར་བ་ནས་བྱུང་བ་དེ་ཡིན། ད་ཐེངས་ཁྱོད་ཀྱིས་
གྲྭ་བ་གཉིས་ཙམ་ཁྲིད་ནས་རྟ་གཅིག་ལ་དཔེ་ཆ་བཀལ་ཏེ་དཔེ་ཆའི་བར་ལ་དངུལ་སྒོར་
ཅུང་ཙམ་བཅུག་སྟེ་ཕྱི་ནས་བལྟས་ན་མཇལ་བ་ངོ་མ་ཞིག་བྱས་ནས་འགྲོ་དགོས། དགོན་
པའི་ནང་ལའང་སྐུ་འབུམ་ལ་མཇལ་དུ་འགྲོ་རྒྱུ་ཞེས་བསྒྲགས་དགོས། དེ་ལྟར་མ་བྱས་ན་
རུ་ཞོལ་མའི་གྲྭ་བ་ཚོའི་སེམས་ལ་དོགས་པ་བསླངས་སྲིད”ཅེས་གདམས་ནས་མངགས།
བཅུ་གཅིག་པ།
དཔལ་བཟང་གི་ཨ་མས་རང་གི་བུས་རུ་གོང་མའི་མི་བསད་པ་ཤེས་ཀྱང་སུ་བསད་
པ་མི་ཤེས། དེ་བས་མོས་རྒྱུན་དུ་“ཨེ– ད་ངའི་བུ་མོར་ཕྲུ་གུ་སྐྱེས་ཡོད་པ་ཁོ་ཐག་ཡིན།
དཔལ་བཟང་འདི་ལ་ལས་རྒྱུ་མང་བས་ང་རང་ཚ་བོ་མིག་གིས་མ་མཐོང་བར་འཆི་རྒྱུ་རེད་།
ཟེར་གྱིན་འདུག
དཔལ་བཟང་གིས་དང་ཐོག་རང་ལ་སོག་པོའི་ཡུལ་ན་གྲོགས་པོ་བཟང་བོ་ཞིག་ཡོད་
པ་དེར་བརྡ་བརྒྱབ་ནས་ཡོང་སྟེ་ཉིན་མཚན་མེད་པར་རུ་གོང་མའི་ཕྱོགས་ལ་དོགས་ཟོན་
བྱེད་ཀྱིན་ཡོད་ནའང་མི་བསད་ནས་ད་རེག་བར་ལ་ཟླ་བ་ལྔ་ཙམ་འགོར་ཡང་རུ་གོང་མར་
གྲག་འགུལ་ཅི་ཡང་མེད་པས་ཁོས་སོག་པོའི་གྲོགས་པོ་ལ”དཔའ་རྟུལ། ད་ཁྱེད་སྤུན་ཟླ་
རྣམས་ལ་དཀའ་ཁག་བཟོས་སོང་། ངས་བལྟས་ན་ཐུབ་བསྟན་ཉི་མས་ང་ལ་ཅི་ཡང་བྱེད་མི་
ཕོད། ཁྱེད་ཀྱིས་གཅུང་པོ་གཉིས་ཀ་ཁྲིད་ནས་ཕྱིར་སོང”ཟེར།
51



གཡུ་དྲུག་དཀར་དཔེ་ཚོགས།
''མིན་མིན། ཐུབ་བསྟན་ཉི་མར་གཡོ་སྒྱུ་ཧ་ཅང་ཆེ་ཟེར་བས་ཁྱོད་ལ་གྲ་སྒྲིག་ཡོད་
དུས་ཁོས་ཅི་ཡང་མི་བྱེད་ནའང་སྐབས་དང་འགྲིག་ན་ཁོ་རང་གཏན་ནས་རང་གར་མི་
སྡོད།”“དཔའ་རྟུལ་གྱི་ཕ་མེས་ཡང་མེས་ཀྱང་སོག་ཡུལ་ནས་དཔོན་པོ་ཞིག་དང་མ་མཐུན་
པར་རུ་སྡེ་ཁྲིད་ནས་བོད་ཡུལ་དུ་བྲོས་ཡོང་བ་ཡིན་ཞིང་ཡུན་རིང་དུ་མཐའ་འཁོར་བོད་
ཀྱིས་བསྐོར་བའི་ཁོར་ཡུག་གི་རྐྱེན་གྱིས་དཔའ་རྟུལ་གྱི་དུས་ལ་སླེབས་ཚེ་ཚང་མས་ལཱ་
བའང་བོད་ལཱར་གྱུར་པ་དང་བོད་སྐད་བཤད་མི་ཤེས་པ་གཅིག་ཀྱང་མེད་པར་མ་ཟད་བོད་
ཀྱི་གཏམ་དཔེའང་བཤད་ཤེས་ཏེ་ཆུ་མ་ཡོང་གོང་ནས་རགས་ཟེར་བའི་དཔེ་ལྟར། ང་ཚོས་
མུ་མཐུད་དུ་དོགས་ཟོན་བྱེད་དགོས”ཟེར། །
''ཡིན་ནའང་ཁྱེད་གཅེན་གཅུང་གསུམ་པོས་ནམ་ཡང་ང་སྲུང་ནས་འདུག་པའི་དཔེ་
ཞིག་གང་ན་ཡོད། ངས་རང་གི་ལག་པས་ལས་པ་དེ་ཕྲག་པས་འཁུར་དགོས་རྒྱུ་རེད། འོན་
ཀྱང་ད་ལྟ་ང་རང་ཧ་ཅང་འགྱོད་པ་སྐྱེས་འདུག གོ་ཚུལ་ལྟར་ན་ངའི་སྲིང་མོའི་ཤ་སྐམ་
ནས་རུས་པར་ཐུག་ཡོད་ཟེར། མ་རྒན་འཆི་རེག་བར་དུ་ངས་མོ་ཅིས་ཀྱང་ཚུར་ལེན་ཐབས་
བྱེད་དགོས། འོན་ཀྱང་མོར་ཞི་ལི་ཞིག་སྐྱེས་ཡོད་ཟེར་བས་ཁོ་བོ་ང་དང་མཉམ་དུ་ཇི་ལྟར་
འདུག ཕ་ཤ་རྩོད་རྒྱུ་དེ་ང་ཚོ་མགོ་ནག་བོད་ཀྱི་ལུགས་རེད། ཨེ ད་དེ་དག་བཤད་ནས་
དགོས་པ་མེད། ད་ཁྱོད་གཅེན་གཅུང་གསུམ་པོ་གང་ལྟར་ཀྱང་ཕྱིར་འགྲོ་རྒྱུ་བྱོས། རུ་ཞོལ་
མའི་ཕོ་གསར་རྣམས་ལ་ངས་རྒྱུག་ཟེར་ན་དམྱལ་བའི་འཕྲང་ལ་བརྒྱུག རྒྱབ་ཟེར་ན་ཨ་
ཕའི་མགོ་ལ་རྒྱག ཁྱེད་ཚོས་སེམས་ཁྲལ་བྱེད་མི་དགོས།”
སྐབས་འདིར་བོད་ཟླ་བཞི་བའི་ཚེས་འགོ་ཡིན་ཞིང་ས་གཞི་ཆེན་པོ་བཙོན་ནས་
གྲོལ་བ་ལྟར་རིམ་བཞིན་སྡུག་ཉམས་ཡལ་ནས་སྤྲོ་ཉམས་ཤར་གྱིན་འདུག དཔལ་བཟང་
དང་དཔའ་རྟུལ་སོགས་ཀྱིས་རི་མགོ་ན་རས་གུར་ཕུབ་སྟེ་སོ་ལྟའི་ཞོར་དུ་ལུག་ལ་སྔོ་མགོ་
ཟ་རུ་འཇུག་གིན་ཡོད། དཔལ་བཟང་གིས་ཡང་བཤད་བསྐྱར་བཤད་བྱས་མཐར་སོག་
52



OK
ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
པོའི་གྲོགས་པོ་ཚོ་ཕྱི་ཉིན་ཕྱིར་འགྲོ་རྒྱུ་ཐག་བཅད། དཔྱིད་གསུམ་པ་སོང་མ་ཐག་ཡིན་
པས་ལུག་ལ་ད་རུང་ཤ་ཤེད་རྒྱས་མེད་ནའང་དཔལ་བཟང་གིས་གྲོགས་པོ་ཚོར་སེམས་པ་
མཚོན་བྱེད་དུ་ལུག་ཁྱུ་ནས་ཤ་བཟན་ཞིག་བཟུང་སྟེ་བཀྱིག ལྷམ་འགྱོག་གྲོལ་ནས་ལུག་
དེའི་མཆུ་ཏོ་བསྡམས་ཏེ”ཁྱོད་ཚོ་སོག་པོས་ལུག་འདི་ལྟར་གསོད་དམ”ཟེར། །
”ད་ལྟ་ཕལ་ཆེར་གྱིས་འདི་ལྟར་གསོད་ཀྱིན་ཡོད།”དཔའ་རྟུལ་གྱིས་རྡོ་ལེབ་ཤིག་གི་
སྟེང་ལ་གྲི་ཆུང་བརྡར་ཞོར“འོན་ཀྱང་སྔོན་ཆད་འདི་ལྟར”ཟེར་ནས་གྲི་སྣེ་སར་བཙུགས། །
''ཨ་ཕའི་རོ། དེ་མཱ་ཇག་ཚང་གིས་གསོད་སྲོལ་རེད།”
ག་ལ་ཡིན། མཱ་ཇག་ཚང་གིས་འདི་ལྟར”དཔའ་རྟུལ་གྱི་ནུ་བོ་རྡོ་རྗེས་རང་གི་སྐེ་ལ་
གྲི་བཞག་པ་ན་ཚང་མ་གད་མོ་ཤོར་ནའང་དཔའ་རྟུལ་གྱིས་རང་གི་ཁ་སྤུའི་སྣེ་མོ་ཡར་ལ་
བྱིལ་ཞོར་འདང་རྒྱག་ནང་ལ་ལྟུང་ཞིང་། མཚམས་ཤིག་ལ“ཨ་རོག་དཔལ་བཟང་། ཐུབ་
བསྟན་ཉི་མ་མཱ་ཇག་ཚང་ལ་འབྲེལ་བ་ཡོད་ཟེར་བ་ཡིན་ནམ”ཟེར།
''ཨེ། དེ་ཇི་ལྟར་བཤད——མཱ་ཇག་གི་འདྲེ་དམག་ཁྲལ་སྡུད་དུ་ཡོང་དུས་རྒྱུན་དུ་ཐུབ་
བསྟན་ཉི་མ་ཚང་ནས་འདུག འོན་ཀྱང་མཱ་པུ་ཧྥང་ཁོ་རང་ས་འདིར་ཡོང་མ་མྱོང༌།"
“ཐུབ་བསྟན་ཉི་མའི་ནུ་བོ་བླ་མ་དེ་ཉེ་སྔོན་སྐུ་འབུམ་ལ་བུད་སོང་ཟེར་བ་བདེན་
ནམ།” །
“དེ་ངོ་མ་རེད། ཅི་རེད།”
“ང་ཚོ་ཕྱིར་འགྲོ་མི་ཉན། དེའི་མི་ཚད་རྡོ་རྗེ་ཁྱོད་མྱུར་དུ་ཕྱིར་ཡུལ་ལ་སོང་ནས་
དམག་སྐོར་ཞིག་ཁྲིད་ནས་ཡོང་དགོས”ཟེར་ཞོར་ཡར་ལངས་ནས་ཕར་འགྲོ་ཚུར་འགྲོ་བྱེད་
ཞོར་“ཝ་མོ་དེར་གཡོ་སྒྱུ་ལོས་ཡོད་”ཟེར།
“ཁྱོད་ཀྱིས་བཤད་པ་ནི་ཆོས་ཀྱི་ཉི་མ་མཱ་ཇག་ཚང་ལ་བརྡ་རྒྱག་ཏུ་སོང་ཟེར་བ་ཡིན་ནམ།”
''དེ་མིན་ན་ཅི་ཡིན།”
L2



གཡུ་དྲུག་དཀར་དཔེ་ཚོགས།
''ཨེ– གྲོགས་པོ་བཟང་བོ། དེ་ཁྱོད་ཀྱིས་འཆུག་སོང་། རྩ་བ་ནས་འཆུག་སོང་།
ཆོས་ཀྱི་ཉི་མ་ཚང་ཐུབ་བསྟན་སྤྱང་རྒན་དང་གཏན་ནས་མི་མཚུངས། ཁོང་ནི་ཐམས་ཅད་
མཁྱེན་པས་ཐུགས་ཐག་བཅད་པ་ཡིན་ཞིང་མ་གྱུར་སེམས་ཅན་ཐམས་ཅད་ལ་ཆགས་
སྡང་སྤུ་ཙམ་ཡང་མེད། གལ་ཏེ་ཁོང་ལ་སྡང་ས་གཅིག་ཡོད་ཟེར་ན་དེ་ནི་ཏག་ཏག་མཱ་ཇག་
ཚང་ཡིན། ལྷག་པར་དུ་ཁོང་ཚང་སྐུ་འབུམ་ལ་མཇལ་དུ་ཕེབས་རྒྱུར་དོན་དག་འདི་མ་
བྱུང་གོང་ནས་གྲ་སྒྲིག་ཡོད་པ་ངས་གོ་མྱོང་། དེར་ཁྱེད་ཀྱིས་གཏན་ནས་སེམས་ཁྲལ་བྱེད་
མི་དགོས”ཟེར་བ་དང་གཞན་པ་ཚོས་ཀྱང”ཆོས་ཀྱི་ཉི་མ་ཚང་གིས་དེ་འདྲའི་དོན་དག་
བསྒྲུབ་པ་དཔེ་མི་སྲིད། དེར་ངས་ཁག་ཐེག་བྱེད་ཐུབ་ཟེར་བ་ན་དཔའ་རྟུལ་གྱིས་མུ་མཐུད་
དུ་སྐད་ཆ་མ་བཤད་མོད། འོན་ཀྱང་མུ་མཐུད་དུ་འདང་རྒྱག་གིན་འདུག་
དཔལ་བཟང་སོགས་ཀྱིས་ཏ་ལེན་སྟེང་ལ་ལུག་ཤ་བཙོས་མ་བླངས་ནས་སོག་པོ་ཚོའི་
མདུན་ལ་བཞག་པ་ན་རྡོ་རྗེས་ཆང་བླངས་ནས་“ཨ་ཁུ་དཔལ་བཟང་། ཨ་རག་འཐུང”ཟེར།
ཁྱོད་ཚོས་འཐུང་། ཁྱོད་ཚོས་འཐུང་། ཁྱེད་ཚོ་སོག་པོའི་མི་ཆང་ལ་དགའ་བས་སྤྱིར་
ན་ངས་ཁྱོད་ཚོར་ཆང་དྲངས་ན་འགྲིག་མོད། ང་ཚོའི་ས་འདི་ན་ཆང་བཙག་མཁན་མེད་
པ་དང་འཐུང་མཁན་ཡང་མེད་པས་ངོ་མ.…"
''ཨེ–དེར་སྐྱོན་ཅི་ཡོད། ས་ཆ་རེ་ལ་ལུགས་སྲོལ་རེ། ལུང་བ་རེ་ལ་ཆུ་མིག་རེ་ཟེར་
བ་མིན་ནམ།”
“དེ་ཡང་རེད། འོ་ན་ངས་ཐོག་མར་དཔའ་རྟུལ་ལ་ཆང་ཞིག་འདྲེན”ཟེར་ཞོར་རྡོ་
རྗེའི་ལག་ནས་ཆང་ཕོར་བླངས་ཏེ“གྲོགས་པོ་དཔའ་རྟུལ་ལགས། ད་རེས་ངོ་མ་ཁྱེད་གཅེན་
གཅུང་གསུམ་པོར་དཀའ་ཁག་བཟོས་སོང་། ཆང་འདི་ངའི་སེམས་པ་མཚོན་བྱེད་ཙམ་
ཡིན”ཟེར།
དཔའ་རྟུལ་གྱིས་ཆང་དཀར་ཚུར་བླངས་ཏེ་མཆོད་གསུམ་ཕུལ་རྗེས་ཆང་མི་འཐུང་
54



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བར་དཀར་ཡོལ་ལག་ལ་བཟུང་ནས་འདུག
“གྲོགས་པོ། ཁྱེད་ཀྱིས་སེམས་ཁྲལ་བྱེད་མི་དགོས། ད་ཆང་དེ་བཞེས་རོགས།“དཔལ་
བཟང་གིས་ཡང་བསྐྱར་སྐུལ་བའི་འོག་ཏུ་དཔའ་རྟུལ་གྱིས་ཆང་དཀར་ཡོལ་གང་པོ་གཙང་
མར་འཐུང་རྗེས་དབུགས་རིང་ཞིག་འབྱིན་ཞོར“ཨེ —ང་ད་རུང་དོགས་པ་སྐྱེ་གི རྡོ་རྗེ་
དང་འཇམ་དབྱངས་སྐྱབས་གཉིས་སང་ཉིན་ཡུལ་ལ་སོང་། ཐུབ་བསྟན་ཉི་མའི་ནུ་བོ་བླ་
མ་དེ་ཕྱིར་ཡོང་རེག་བར་ང་ད་རུང་འདི་ནས་འདུག”ཟེར།
“གྲོགས་པོ། ཁྱེད་ཀྱིས་དེ་ལྟར་མ་བྱེད།” དཔལ་བཟང་གིས་དཔའ་རྟུལ་གྱི་ལག་པར་
འཇུས་ནས་“ས་ཕྱོགས་འདིའི་མགོ་ནག་བོད་ཀྱི་མགོན་སྐྱབས་གཅིག་པོ་ཆོས་ཀྱི་ཉི་མ་ཡིན་
པས་གལ་ཏེ་ཁོང་གིས་ང་ཚོ་ཆག་སྒོ་ཞིག་ལ་སྤྲད་ན་དེ་ང་ཚོའི་སྔོན་ལས་ཉིད་ཡིན་པས་
འགྱོད་པ་སྤུ་ཙམ་ཡང་མེད། འོན་ཀྱང་ཁོང་གིས་དེ་འདྲ་བྱེད་མི་སྲིད་པར་ངས་མནའ་
སྐྱེལ་ཐུབ”ཅེས་བློ་བརྟན་འགྱུར་མེད་ཀྱིས་བཤད་པས་དཔའ་རྟུལ་གྱིས་ཀྱང་དེ་འདྲ་ཡིན་
ན་བཟང་གི འོན་ཀྱང་ཁྱོད་ཀྱིས་དོགས་ཟོན་ལྷོད་མེད་བྱོས། གལ་ཏེ་དོན་དག་འདྲ་མིན་རེ་
བྱུང་ཚེ་ཅིས་ཀྱང་ང་ལ་བརྡ་ཞིག་རྒྱག་ཐབས་བྱོས། ད་རུང་གཅིག་ནི་ཐུབ་བསྟན་ཉི་མའི་ནུ་
བོ་བླ་མ་དེ་ཕྱིར་ཡོང་མ་ཐག་ཁོ་རང་ཟི་ལིང་ལ་ཨེ་སོང་ཁྱོད་ཀྱིས་རྩད་གཅོད་བྱོས། གལ་ཏེ་
སོང་ཡོད་ན་ཁྱོད་ཀྱིས་ཅིས་ཀྱང་ང་ལ་བརྡ་རྒྱག་དགོས། མཱ་ཇག་ཚང་སྟོན་ཁ་ཁྲལ་སྡུད་དུ་
མ་ཡོང་བའི་སྔོན་ལ་ངས་ཀྱང་དམག་སྐོར་ཞིག་ཁྲིད་ནས་ཐོན་ཁོ་ཐག་ཡིན”ཟེར།
བཅུ་གཉིས་པ།
ད་ལྟ་ས་གཞི་ཡོངས་རྫོགས་ཉིན་སྲིབ་མེད་པར་ལྗང་ཁུར་གྱུར་ཡོད། བྱེའུ་ཅོ་ག་བར་
སྣང་ཁམས་སུ་འཕུར་ཏེ་གཤོག་པ་ལྡེམ་ལྡེམ་གཡོ་བཞིན་བྱ་བརྒྱའི་འཐུས་ཚབ་བྱེད་པ་
55



གཡུ་དྲུག་དཀར་དཔེ་ཚོགས།
ལྟར་འགྱུར་ཁུགས་སྣ་ཚོགས་ཀྱི་སྐད་སྙན་སྒྲོག་གིན་ཡོད་པས་མི་སེམས་ལ་སྤྲོ་སྣང་ཞིག་
སྟེར་མོད། འོན་ཀྱང་སྡུག་བསྔལ་གྱིས་མནར་བཞིན་པའི་མི་ཞིག་ལ་མཚོན་ན་དེ་དག་ནི་
ལྡོག་ཕྱོགས་ཀྱི་ནུས་པར་འགྱུར་སྲིད་པ་འདྲ། ཀུན་བཟང་འཚོས་སྦྲའི་སྒོ་ཁ་ན་སངས་རྒྱས་
སྐྱབས་པང་ལ་བཟུང་སྟེ་བར་སྣང་གི་བྱེའུ་ཅོ་ག་ཞིག་ལ་ལྟ་བཞིན་དྲན་པ་ཤོར་བ་བཞིན་དུ་
འདུག་སྐབས། གློ་བུར་དུ་རྒྱང་ཕྱོགས་ནས་ངང་བ་ཁྱོ་ཤུག་ཟུང་གིས་ངང་ཕྲུག་ཅིག་བར་ལ་
བཟུང་སྟེ་འཕུར་ཡོང་ནས་རུ་འདབས་ཀྱི་ཆུ་ཕྲན་དེའི་ཁར་བབས་ཏེ་ཧ་ཅང་བྱམས་བརྩེའི་
སྒོས་ངང་ཕྲུག་ལ་འདམ་རྩྭ་བཏོགས་ནས་སྟེར་བ་དང་མཆུ་ཏོ་དག་གིས་བྱིལ་བྱིལ་བྱེད་
ཀྱིན་འདུག
མཚམས་ཤིག་ལ་ཀུན་བཟང་འཚོས་ཨག་རིང་ཞིག་དང་མཉམ་དུ་ཤུགས་གང་
ཡོད་ཀྱིས་སངས་རྒྱས་སྐྱབས་བྲང་ཁར་བསྡམས་ནས་བརྒྱལ་སོང་། འཇབ་རྒོལ་གློ་བུར་
བ་འདིས་སངས་རྒྱས་སྐྱབས་ཀྱང་སྐྲག་ཐག་ཆོད་དེ་ཨག་བསྐོར་ཡང་ཡང་བྱས་ནས་ཁ་
ཤའང་སྔོན་པོར་གྱུར་སོང་། ཐུབ་བསྟན་ཉི་མ་སོགས་ཀྱིས་ངུ་སྐད་གོ་ནས་སོང་ནའང་
ཀུན་བཟང་འཚོར་དྲན་པ་གསོ་ཐབས་མེད་པར་མི་རྣམས་བྲེལ་བ་ལངས་པའི་སྐབས་
སུ་ཏག་ཏག་ཆོས་ཀྱི་ཉི་མ་ཕྱིར་སླེབས་བྱུང་། ཁོ་རང་རྟ་ལས་བབས་མ་ཐག་མྱུར་དུ་ཀུན་
བཟང་འཚོའི་གམ་ལ་སོང་སྟེ་ཆུ་འཁྱག་ཅ་ནེ་གང་བླུགས་ཤིང་དེའི་ནང་ལ་འོ་མ་ཅུང་
ཙམ་བླུགས་རྗེས་མིག་ཟུང་བཙུམ་ཞིང་ཁ་ཤ་མུར་མུར་དུ་སྒྲ་མི་གསལ་བའི་ཁ་ཏོན་འགའ་
བཏོན་ནས་ཅ་ནེའི་ཁ་ལ་ཕུ་ཞིག་བརྒྱབ་སྟེ་ཀུན་བཟང་འཚོའི་ཁ་ནང་དུ་བླུགས། དེ་མ་
ཐག་ཀུན་བཟང་འཚོ་ལ་དྲན་པ་སོས་བྱུང་།
ཨེ མོའི་ལུས་པོ་ཤིན་ཏུ་ཞན།”ཆོས་ཀྱི་ཉི་མས་མགོ་ཐད་དུ་གཡུག་ཞོར”མུ་མཐུད་
དུ་འདི་ལྟར་བསྡད་ན་མོ… ”ཟེར།
“རེད་ཡ།”ཐུབ་བསྟན་ཉི་མས་རང་གི་ནུ་བོ་ཁྱིམ་ལ་ཁྲིད་ཞོར”འཚོ་བའི་ཐད་ནས་
56



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ངས་མོར་སྡུག་པོ་སྟེར་མ་མྱོང་། གཙོ་བོ་ནི་སེམས་སྡུག་ཆེ་བས་རེད། འུ་གཉིས་ཀྱི་ཁ་བརྡ་
བྱས་རྗེས་ཁྱོད་ཀྱིས་མོར་སེམས་གསོ་ཞིག་བྱོས་དང་། ཁྱོད་ཀྱི་ཁ་ལ་ཉན་ཤས་ཆེ་
ཇ་ཁོལ་རྗེས་ཐུབ་བསྟན་ཉི་མས་ཁྱིམ་གྱི་མི་རྣམས་སྒོ་ལ་འགྲོ་རུ་བཅུག་སྟེ་ཁྭ་ཏ་ཡིན་
ནམ་ཁུ་བྱུག་ཡིན”ཟེར།
''དཀོན་མཆོག་གསུམ་པོ་མཁྱེན། ཁྱོད་ལ་མཚོན་ན་ཁུ་བྱུག་རེད། ”
''དེས་ན་བཟང་གི…"
"འཕགས་པ་སྤྱན་རས་གཟིགས།”ཆོས་ཀྱི་ཉི་མས་མགོ་ཐད་དུ་གཡུག་ཞོར“འོན་ཀྱང་
ང་ལ་མཚོན་ན་ཁྭ་ཏ་ནག་བཙོག་ཅིག་ཡིན་པ་འདྲ། ངས་ད་རེག་བར་ལ་དགེ་རྩ་ཅུང་
ཟད་བསྒྲུབ་པ་དེ…ཨེ––”ཟེར། །
''དེ་འདྲ་མ་གསུངས། མི་གསོད་མཁན་མི་ལས་དགུ་ལས་བྱེད་མཁན་ཇག་རྐུན་དེ་
མེད་པར་མ་བཟོས་ན་སངས་རྒྱས་བསྟན་པའང༌
ཕར་བལྟས་ན་དཔལ་བཟང་གཅིག་པོས་མི་ཚད་པ་འདྲ།“ཆོས་ཀྱི་ཉི་མས་རིམ་
བཞིན་མིག་ཟུང་བཙུམ་ཞིང་ཐོད་པ་ལག་པས་བསྐྱོར་ཏེ་ངས་གནས་ཚུལ་བཤད་མ་ཐག་
མཱ་པུ་ཧྥང་ཧ་ཅང་ཁོང་ཁྲོ་ལངས་ནས་ཇག་སྡེ་དེ་རྩ་མེད་དུ་གཏོང་དགོས། གཅིག་ཀྱང་
གསོན་པོར་གཏོང་མི་ཆོག་ཅེས་བཀའ་བབས་བྱུང་། འཕགས་པ་སྤྱན་རས་གཟིགས།”
“འོ།” ཐུབ་བསྟན་ཉི་མའང་ཧ་ལས་ནས“དེ་འདྲ་བྱེད་དགོས་དོན་མེད་ཡ… "
རེད་ཡ། འོན་ཀྱང་ད་འཕྱི་སོང་།”
“འོ་ན་ད་ཇི་ལྟར་བྱེད་རྩིས་འདུག ཁྱོད་ཀྱིས་གནས་ཚུལ་ཞིབ་མོར་ཤོད་དང་།”
" ངས་མཱ་པུ་ཧྥང་ལ་དོན་དག་བཤད་དུས་ཁོ་ཧ་ཅང་ཁོང་ཁྲོ་ལངས་ནས་ཁྲལ་མི་
འཇལ་བ་དེ་ང་གོ་མིན་སྲིད་གཞུང་ལ་མངོན་སུམ་འཛེམ་མེད་ཀྱིས་ངོ་རྒོལ་བྱས་པ་རེད་
ཟེར་ནས་ཁོང་གིས་དངོས་སུ་དམག་ཁྲིད་ནས་ཡོང་རྩིས་བྱས་ནའང་མངའ་འོག་གི་དམག་
57



གཡུ་དྲུག་དཀར་དཔེ་ཚོགས། །
དཔོན་འགས་ས་འདིར་ནམ་ཟླ་འཁྱག་པས་ཁོ་རང་འགྲོ་མི་རུང་བ་ཞུས་མཐར་ཁོས་ན་
ནིང་འདིར་ཁྲལ་སྡུད་དུ་ཡོང་བའི་མཱ་ཡིང་ཀྲང་ཟེར་བ་དེར་ཁྱོད་ཀྱིས་ལམ་ཤེས་པས་
དམག་ཁྲིད་ནས་སོང་སྟེ་ཇག་སྡེ་དེ་རྩ་མེད་དུ་གཏོང་དགོས། མི་གཅིག་ཀྱང་གསོན་པོར་
གཏོང་མི་ཆོག་ཟེར་བ་དང་། ད་རུང་ལོ་འགར་ཁྲལ་མ་འཇལ་ན་སྔོན་ནས་མི་བཤད་དོན་
ཅི་ཡིན”ཟེར་ནས་ཁྱོད་ཀྱི་སྟེང་ལའང་ཁོང་ཁྲོ་ལངས་ཀྱིན་འདུག དཀོན་མཆོག་གསུམ་
པོས་མཁྱེན། ད་ཆག་སྒོ་གང་ཡོང་མི་ཤེས”ཟེར་ནས་ཧ་ཅང་སེམས་སྡུག་པའི་ཚུལ་བསྟན།
"༌དཀོན་མཆོག་གསུམ་པོས་མཁྱེན།”ཐུབ་བསྟན་ཉི་མའང་འདང་རྒྱག་ནང་ལ་ལྷུང་
སོང་བ་འདྲ་བར་མགོ་ཐད་ལ་གཡུག་ནས་འདུག་པ་དང་། མཚམས་ཤིག་ལ“འོ་ན་མཱ་ཡིང་
ཀྲང་ནམ་ཐོན་རྒྱུ་རེད”ཟེར། །
''དེ་ངས་ཀྱང་དྲིས་མོད་འོན་ཀྱང་ཁོས་དེ་དམག་དོན་ཡིན་པས་ཁྱོད་ཀྱིས་ཤེས་དགོས་
དོན་མེད་ཟེར། ངས་བལྟས་ན་ཕལ་ཆེར་མྱུར་མོར་ཐོན་རྒྱུ་རེད།"
འོ་ན་དམག་ཅི་ཙམ་ཡོང་རྩིས་ཡོད།”
''དེ་ཡང་ཕལ་ཆེར་དམག་དོན་ཡིན་པ་འདྲ _ ངས་འདྲི་མ་ཕོད།"
ཐུབ་བསྟན་ཉི་མས་མ་ཎི་མི་འདོན་པར་ཕྲེང་བ་རང་འདེད་བྱས་ནས་འདུག
”ངོ་མ། མཱ་ཇག་ཚང་གི་མངའ་འོག་ན་མི་བཟང་བོ་གཅིག་ཀྱང་མི་འདུག མཱ་ཡིང་
ཀྲང་ཟེར་བ་དེའང་འུ་ཚང་ལ་ཡོང་དུས་ཁ་ཡག་བཤད་ནས་རྗེས་སུ་ཟི་ལིང་ལ་ཡོང་ན་
ཡིན་གཅིག་མིན་གཉིས་ཀྱིས་ཁོ་བཙལ་དགོས་ཟེར་མོད་ད་ཐེངས་ཁོས་ང་རང་ངོ་མི་ཤེས་
ཁུལ་བྱས་ནས་འདུག་པ་ལས་ཁྱིམ་ལ་འགྲོ་ཞེས་ཁ་ཡག་ཙམ་ཡང་མི་བཤད།”
སྐབས་འདིར་ཀུན་བཟང་འཚོས་གོམ་པ་འཁྱར་འཁྱོར་སྤོ་བཞིན་ཐུབ་བསྟན་ཉི་མ་
ཚང་གི་ཁྱིམ་ལ་འཛུལ་ཡོང་ནས་ཅི་ཡང་མི་བཤད་པར་ཆོས་ཀྱི་ཉི་མའི་རྐང་བར་མགོ་
གཏུགས་ནས་འདུག་དུས། མོའི་སྐྲའི་ལན་བུ་རྣམས་འཛིངས་ནས་ཕྱིང་གདན་ལྟར་དུ་
58



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བ
གྱུར་ཏེ་གསེབ་ལ་ཁབ་ཀྱང་འཛུགས་དཀའ་ནའང་ཤིག་སྲོ་མང་རྣམས་སྐབས་རེར་སྐྲ་
གསེབ་ཏུ་འཛུལ་བ་དང་སྐབས་རེར་སྐྲ་སྟེང་ལ་བུད་ནས་གང་འདོད་དུ་གནས་པ་སོགས་
མདོར་ན་ཁོ་མོའི་མགོ་དེ་གྲོག་ཚང་ཞིག་དང་འདྲ་ལ། མ་གཞི་མི་ལ་སྡུག་ཡོང་དུས་ཤིག་
སྲོ་མང་གི་རྫོགས་ལྡན་དུས་སྐབས་ཡིན་འདུག
ཆོས་ཀྱི་ཉི་མས”སྐྱེས་ནས་འཆི་བ་འཇིག་རྟེན་ཆོས་ཉིད”དང“འཇིག་རྟེན་འཁོར་
བར་སྙིང་བོ་མེད་པ།" "བརྗེད་རྒྱུ་མེད་ཀྱང་རྙིང་རྒྱུ་ཡོད་དགོས་པ”སོགས་ཆོས་འཇིག་
རྟེན་གཉིས་ཀའི་ཕྱོགས་ནས་གནས་ལུགས་མང་བོ་ཞིག་བཤད་ནས་སེམས་གསོ་བྱས་ཤིང་།
མཇུག་མཐར“ཁྱོད་རང་ད་རུང་རྐང་ཐང་བྲོ་ཆད་མ་རེད། རྟ་ཞོན་བྲོ་ཆད་རེད—འདི་
འདྲའི་ཞི་ལི་ཡིད་དུ་འོང་བ་ཞིག་ཡོད་པས་དེ་འདྲའི་སེམས་སྡུག་མ་བྱེད། འདས་པོར་
མཁོ་བ་ནི་མིག་ཆུ་མ་ཡིན་པར་མ་ཎི་ཡིན། ཁྱོད་མ་བུ་གཉིས་ཀྱི་ཟ་རྒྱུ་འཐུང་རྒྱུ་དེ་ངའི་
ཕུ་བོས་འཆད་དུ་མི་འཇུག འཇིག་རྟེན་སྟེང་ན་ད་རུང་ཁྱོད་ལས་སྡུག་པ་ཇི་འདྲའི་མང་བོ་
ཞིག་ཡོད་ཨང”ཟེར། །
སེམས་གསོ་དེ་མྱངས་པས་ཡིན་ནམ་ཡང་ན་མིག་ཆུ་མང་བོ་བཏོན་པས་ཡིན་པ་མི་
ཤེས་མོད། གང་ལྟར་ཀུན་བཟང་འཚོའི་སེམས་ཀྱི་ཁུར་བོ་དེ་ཅུང་ཟད་ཇེ་ཡང་དུ་སོང་
བའི་སྣང་བ་ཞིག་སྐྱེས་ནས་ཕྱིར་སོང་། །
བཅུ་གསུམ་པ།
ཀུན་བཟང་འཚོ་གཉིད་དུ་ཡུར་ནས་ཅུང་མ་འགོར་བར་ཁྱིའི་ཟུག་སྐད་ཀྱིས་གཉིད་
ལས་བསླངས་བྱུང་། མོས་མགོ་ཡར་དགྱེ་དུས་ནོར་གྱི་ངུར་སྐད་དང་ཁྱིའི་ཟུག་སྐད། ལྷག་
པར་དུ་རྟའི་རྨིག་སྒྲས་ས་སྟེང་གང་བ་འདྲ་བས་མོ་རང་དབང་མེད་པར་ཡར་ལངས་ནས་
59



གཡུ་དྲུག་དཀར་དཔེ་ཚོགས།
སྒོར་བུད། །
དེ་རིང་ནི་བོད་ཟླ་བཞི་བའི་ཚེས་བཅོ་ལྔ་ཡིན་ལ་ནམ་མཁའ་གཡའ་དག་ཅིང་ཟླ་
བའི་འོད་གསལ་བས་ཕྱི་ངོས་ཀྱི་ཡོད་ཚད་ནི་ཉིན་དཀར་ལྟར་དུ་གསལ། ཨ། མ་གཞི་མཱ་
ཇག་ཚང་གི་དམག་གིས་རུ་གོང་མ་ཡོངས་སུ་བསྐོར་ནས་ཧ་ཅང་མི་དག་པའི་བོད་སྐད་
ཀྱིས”གཅིག་ཀྱང་སྒོར་བུད་ན་མི་ཆོག”ཟེར་གྱིན་འདུག
"་དཀོན་མཆོག་གསུམ་པོས་མཁྱེན།”ཀུན་བཟང་འཚོ་སྐྲག་སྣང་ངང་ཕྱིར་ཁྱིམ་ལ་
འཛུལ་ཏེ་སྒོ་བར་ནས་བལྟས་འདུག
ཐུབ་བསྟན་ཉི་མས་སྐ་རགས་བཅིངས་ཞོར་སྒོར་བུད་ནས“མཱ་ཡིང་ཀྲང་ཕེབས་བྱུང་
ངམ”ཟེར་བཞིན་དམག་དཔོན་ཞིག་གི་གམ་ལ་སོང་།
ཕེབས་བྱུང་། ཕེབས་བྱུང་། དཔོན་པོ་ཐུབ་བསྟན་བདེ་མོ་ཡིན་ནམ”ཟེར་ཞོར་ཐུབ་
བསྟན་ཉི་མར་ལག་འཇུ་ཞིག་བྱས་ནས“དོ་དགོང་རུ་སྐོར་འདི་ནས་ཀྱང་མི་གཅིག་ཀྱང་ཕྱི་
ཚོར་འགྲོ་རུ་འཇུག་མི་ཉན། གལ་ཏེ་དཔལ་བཟང་གིས་ང་ཚོ་ཐོན་པ་གོ་ན་རི་མགོར་ཤོར་
འགྲོ། ནམ་གུང་ལོན་རྗེས་ང་ཚོས་རུ་ཞོལ་མ་བསྐོར་ནས་སྤྲང་ཕྲུག་དེ་གསོན་པོར་བཤའ་
རྒྱུ་ཡིན”ཟེར།
“ཨ། ཨང… ཨོ་ད… ད་ཁྱིམ་ལ་འགྲོ།"ཐུབ་བསྟན་ཉི་མས་སྐད་འདར་ཞོར་དམག་
དཔོན་དེ་ཁྱིམ་ལ་བསུས་ནས་སོང་།
''ཨ། ངའི་ཕུ་བོ… ཀུན་བཟང་འཚོ་སར་འགྱེལ་ལ་ཁད་ཀྱིས་མར་བསྡད་བྱུང་།
གནམ་གཤིས་གློ་བུར་དུ་འགྱུར་སོང་། བྱང་རླུང་འུར་འུར་དུ་གཡུག་པས་སོ་དམག་
ཚོས་ཀྱང་གྱོན་པའི་གོང་བ་ཡར་ལ་བསླངས་ཏེ་ཁ་ལྷོ་ཕྱོགས་ལ་འཁོར་ནས་འདུག ཀུན་
བཟང་འཚོའི་སེམས་ལ“ཕུ་བོར་བརྡ་ཞིག་རྒྱག་ཐུབ་ན་ཅི་མ་རུང”བསམ་པའི་སྐབས་སུ་
60



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
གློ་བུར་དུ་སྤྲིན་ནག་ལེབ་མོ་ཞིག་གིས་མོར་རོགས་བྱེད་པ་ལྟར་དུ་རུ་གོང་མ་གྲིབ་མས་
བཀབ་པས་མོར་སྤོབས་པ་ཞིག་སྐྱེས་ཏེ་ཡར་ལངས། འོན་ཀྱང་གློ་བུར་དུ་མོའི་སེམས་ལ་
བུ་ཕྲུག་སངས་རྒྱས་སྐྱབས་ཤར་བྱུང་བས་མྱུར་དུ་བུའི་གམ་ལ་སོང་།
སངས་རྒྱས་སྐྱབས་ཀྱི་གདོང་ལ་འཛུམ་མདངས་ཤིག་ཤར་ཏེ་གཉིད་ཀྱི་ཞིང་ཁམས་ན་
ཡོད། ཀུན་བཟང་འཚོའི་སྣ་ཁུང་ནང་ལ་ཚ་སྐྱུར་ཞིག་ལངས་ནས་བུའི་འགྲམ་པའི་སྟེང་
ལ་འོ་ཞིག་བྱས་ཏེ་སྐད་དམའ་མོས“ ཨ་མའི་གཅེས་ཕྲུག ཨ་མ་མྱུར་དུ་སླེབས་ཡོང་”ཟེར་
ཞོར་ཡར་ལངས་ནས་སྒོར་བུད། །
མོ་མིས་མ་མཐོང་། ཁྱིས་མ་ཚོར་བར་རུ་འདབས་ལ་བུད། རུ་གོང་ཞོལ་གཉིས་ཀྱི་
བར་ལ་རྐང་ཐང་གིས་ཆུ་ཚོད་གཅིག་ཙམ་གྱིས་འགྲོ་དགོས་ལ་གལ་ཏེ་མྱུར་མོར་སོང་ན་
དེ་ཙམ་གྱིས་ཀྱང་འགྲོ་མི་དགོས། འོན་ཀྱང་ཀུན་བཟང་འཚོ་ཤུགས་གང་ཡོད་ཀྱིས་རྒྱུག་
ནའང་མོའི་སེམས་ལ་ཧ་ཅང་དལ་བའི་སྣང་བ་ཞིག་ཤར་ལ། དངོས་གནས་ཀྱང་དེ་འདྲའི་
མགྱོགས་པོ་ཞིག་མིན་མོད་གང་ལྟར་ཀྱང་རུ་ཞོལ་མའི་འདབས་སུ་ཐོན་ནས་ཁྱིས་ཚོར་བ་
དང་དེའི་མུར་དཔལ་བཟང་སྒོར་བུད་ནས“སུ་ཡིན”ཟེར།
"ང་ཀུན་བཟང་འཚོ་ཡིན། ཕུ་བོ། མཱ་ཇག་ཚང་གི་དམག་ཁྱོད་རང་གསོད་དུ་ཡོང་
གིན་ཡོད། ཁྱོད་རང་མྱུར་དུ་ཕྲོས། མྱུར་དུ… ''དེ་ཙམ་བཤད་མ་ཐག་ཁ་ཕྱིར་འཁོར་ནས་
རྒྱུག་སོང་།
ཀུན་བཟང་འཚོ།"དཔལ་བཟང་གིས་མོའི་རྗེས་བསྙེགས་ཞོར”ཁྱོད་རང་ཕྱིར་འགྲོ་
མི་ཉན”ཟེར། །
"ངའི་ཞི་ལི་ཤུལ་ན་ཡོད། ཁྱོད་མྱུར་དུ་ཕྲོས། ངས་ཁྱོད་ལ་ཞུ་བ་བྱས་པ་ཡིན”ཟེར་ནས་
བརྒྱུགས་སོང་།
མོ་ལམ་དཀྱིལ་ཙམ་ལ་སླེབས་པ་ན་འཕར་སྤྱང་གི་ཟུག་སྐད་དང་འདྲ་བའི་དགོད་སྒྲ་



གཡུ་དྲུག་དཀར་དཔེ་ཚོགས།
ཞིག་གིས་མོ་སྐྲག་ཐག་ཆོད་ནས་ས་ལ་འགྱེལ་སོང་།
མ་གཞི་ཀུན་བཟང་འཚོ་སྒོར་སོང་རྗེས(ཕལ་ཆེར་མོ་ཕུ་བོ་དང་འཕྲད་སྐབས་ཡིན་
སྲིད)སངས་རྒྱས་སྐྱབས་གཉིད་ལས་སད་དེ་ངུས་པ་དང་། ཡུན་རིང་འགོར་ཡང་ངུ་སྐད་
མཚམས་མ་ཆད་པས་ཐུབ་བསྟན་ཉི་མའི་སེམས་ལ་དོགས་པ་སྐྱེས་བྱུང་། ཁོ་རང་མྱུར་དུ་
སོང་ནས་བལྟས་ཚེ་ཀུན་བཟང་འཚོ་མེད་པས”མཱ་ཡིང་ཀྲང་། མ་བཟང་ཐལ། འདི་ན་
དཔལ་བཟང་གི་སྲིང་མོ་ཞིག་ཡོད་པ་དེ་རུ་ཞོལ་མར་ཤོར་སོང་”ཟེར། །
མཱ་ཡིང་ཀྲང་གིས་དེ་མ་ཐག་དམག་མི་བཅུ་བདམས་ཏེ་ཐུབ་བསྟན་ཉི་མར”ལམ་ཁྲིད་
པ་ཞིག་བཀོད་སྒྲིག་བྱོས”ཟེར་བར་ཐུབ་བསྟན་ཉི་མས་མི་རྐྱང་མངགས། །
མྱུར་དུ་སོང་ནས་སོད་ཅིག”མཱ་ཡིང་ཀྲང་གིས་དམག་མི་བཅུ་བོར་བཀའ་ཕབས་
ནས་མངགས་རྗེས་དམག་དཔུང་གྲལ་སྒྲིག་ཏུ་བཅུག་སྟེ་རུ་ཞོལ་མ་རྩ་མེད་དུ་གཏོང་བའི་
བཀོད་པ་རྒྱག་གིན་འདུག
ཀུན་བཟང་འཚོའི་རྗེས་བསྙེགས་པའི་དམག་མི་བཅུ་བོ་མོ་དང་འཕྲད་མ་ཐག་རྟ་
ལས་བབས་ཏེ་ཐོག་མར་ང་ཚོས་དགོང་ཟས་ཡིད་ཚིམས་པ་ཞིག་བཟའ”ཟེར་ཞོར་ཚང་
མས་རྐང་སྣམ་གྱི་ཁ་འདིག་གྲོལ་ནས་ཀུན་བཟང་འཚོའི་གམ་ལ་སོང་།
མི་རྐྱང་གིས་ཅི་བྱེད་འདི་བྱེད་མེད་པར་དེ་ཚོའི་མདུན་ལ་རྒྱུག་སྟེ་པུས་མོའི་ལྷ་ང་ས་
ལ་བཙུགས་ནས”དམག་དཔོན་ལོ་ལོ། ངས་ཁྱེད་ཚོར་ཞུ་བ་ཞིག་བྱེད། བུ་མོ་འདི་ཧ་ཅང་
སྙིང་རྗེ… ..”ཟེར།
''ཕར་སོང་།" རྡོག་ཐོ་གཅིག་གིས་མི་རྐྱང་གན་རྐྱལ་དུ་གཡུགས།
''ཨ་ཁུ་མི་རྐྱང་ལོ་ལོ། ང… ཀུན་བཟང་འཚོའི་ཚིག་མཇུག་མ་རྫོགས་གོང་དམག་
མི་ཞིག་གིས་མོ་ས་ལ་མནན་བྱུང་།
མི་རྐྱང་ལ་ཚེ་གང་བོར་ལངས་མ་མྱོང་བའི་ཁོང་ཁྲོ་ཞིག་ལངས་པ་དང་སྐྱེ་མ་མྱོང་
62



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བའི་སྤོབས་པ་ཞིག་སྐྱེས་ནས་རྐེད་པའི་གྲི་ཆུང་ཟད་ནས་འབིགས་ལྟར་གྱུར་པ་དེ་ཤུབས་
ལས་བཏོན་ཏེ་ཨག་རིང་ཞིག་དང་མཉམ་དུ་རྒྱུག་ནས་ཀུན་བཟང་འཚོའི་སྟེང་གི་མི་དེའི་
སྒལ་དཀྱིལ་ལ་ཤུགས་གང་ཡོད་ཀྱིས་འཛེར། དམག་མི་དེས་སྐད་ངན་ཞིག་ཤོར་ནས་ལུས་
པོ་ཐེངས་འགར་འདར་བ་དང་རིམ་བཞིན་འགུལ་རྒྱུ་མེད་པར་གྱུར། །
མི་རྐྱང་དེ་ལ་ཧད་ནས་འདུག་སྐབས་ལྟག་རྒྱབ་ནས་དམག་མི་ཞིག་གིས་མེ་མདའི་ཁ་
གྲིས་གཅིག་འཛེར་ནས་གྲི་རྩེའང་བྲང་དཀྱིལ་ནས་ཕྱིར་བུད་བྱུང་བས་མི་རྐྱང་གི་ཁ་ནས
''ཨུད་”ཅེས་སྒྲ་ཞིག་ཤོར་བ་དང་རིམ་བཞིན་མིག་གཉིས་ཀ་ཀླད་ལ་འཁོར་སོང་། །
དམག་མི་ཚོས་རེས་མོས་ལྟར་དགོང་ཟས”ཟོས་རྗེས་ཚང་མའི་མེ་མདའི་ཁ་གྲི་མཉམ་
གཅིག་ཏུ་ཀུན་བཟང་འཚོའི་སྙིང་ཁར་འཛེར། དོན་དངོས་སུ་དེ་དུས་ཀུན་བཟང་འཚོ་སྔ་
ས་ནས་ཤི་ཚར་འདུག ཁོ་ཚོས་མི་རོ་ཞིག་གིས”དགོང་ཟས”བྱས་པ་མ་གཏོགས་མི་རྐྱང་
བསད་མ་ཐག་ཀུན་བཟང་འཚོ་དྲན་མེད་དུ་བརྒྱལ་བ་དང་དེའི་མུར་མོ་འཇིག་རྟེན་ཕྱི་
མའི་ཡུལ་དུ་བུད་སོང་། མི་ཡུལ་ཁམས་ཀྱི་ཡོད་ཚད་ལ་མོར་འབྲེལ་བ་ཅི་ཡང་མེད་ལ།
དེའི་ནང་དུ་ཁོ་མོའི་བེམ་པོའང་མ་འདུས་པ་ག་ལ་ཡིན།
བཅུ་བཞི་བ།
ཨེ། ང་ལ་ངོ་མ་སྙིང་ཉེ་བའི་ཀློག་པ་པོ་རྣམས་མུ་མཐུད་དུ་ཡ་ང་བའི་གནས་ཤིག་ལ་
ཁྲིད་འདོད་གཏན་ནས་མེད། འོན་ཀྱང་འདི་ནི་དངོས་དོན་རེད། འདི་ནི་ལོ་རྒྱུས་རེད། ང་
ལ་ཐབས་མེད། །
མེས་རྒྱལ་གྱི་བྱང་ཤར་ན་རི་པིན་འདྲེ་དམག་གིས་མི་ལས་དགུ་ལས་བྱེད་སྐབས་མཱ་
ཇག་དམག་གིས་ཀྱང་ས་འདི་ན་དེ་ལྟར་བྱེད་ཀྱིན་ཡོད། འོན་ཀྱང་དེ་འདྲའི་རྒྱ་ཆེན་པོ་
63



，
གཡུ་དྲུག་དཀར་དཔེ་ཚོགས། །
མིན་པ་ཁོ་ཐག་རེད། མཱ་ཡིང་ཀྲང་གིས་ཚར་ནག་གི་ཞྭ་མོ་ཞིག་སྤྱི་གཙུག་ཏུ་དེད་ཅིང་རྟ་
རག་རག་ཅིག་ལ་ཞོན་ཏེ་འཇར་མན་ནས་ཐོན་པའི་དཀྲུམ་མདའ་ཞིག་ལག་ལ་བཟུང་ནས་
'གཅིག་ཀྱང་ཤོར་མི་ཆོག ཕོ་མོ་རྒན་གཞོན་སུ་ཡིན་ནའང་ཟེར་ཞོར་རྟ་ཁ་ཡར་དཀྱུ་མར་
དཀྱུ་བྱེད་ཀྱིན་འདུག ཐུབ་བསྟན་ཉི་མས་ཀྱང་རྟ་ནག་ནག་ཅིག་ཞོན་ཞིང་གྲི་རིང་གི་ཡུ་
བ་དམ་པོར་བཟུང་སྟེ་དྲན་པ་ཤོར་བ་བཞིན་མཱ་ཡིང་ཀྲང་གི་གམ་ན་ཡོད། །
ལུག་གི་འབའ་སྒྲ་དང་ནོར་གྱི་ངུར་སྒྲ། རྟའི་འཚེར་སྒྲ། ཁྱིའི་ཟུག་སྐད་དང་མིའི་ངུ་
སྐད་ཀྱིས་བར་སྣང་ཁེངས་པ་དང་། སྦྲ་གུར་མེར་བསྒྲོན་པའི་འོད་ཀྱིས་ཡོད་ཚད་གསལ་
བོར་མཐོང་ཐུབ་སྟེ་མཱ་ཡིང་ཀྲང་དང་ཐུབ་བསྟན་ཉི་མ་གཉིས་ཀྱི་ཉེ་འགྲམ་གྱི་ཁྱིམ་ཚང་
ཞིག་གི་སྦྲ་ལ་མེ་འབར་བཞིན་ཡོད་པའི་ནང་ནས་ཕོ་གསར་ཞིག་གཅེར་བུར་ཕྱིར་བྲོས་
ནས་འགྲོ་བ་དེར་མཱ་ཡིང་ཀྲང་གིས་དཀྲུམ་མདའ་གཅིག་འཕངས་པ་ན་དེའི་དཔུང་བ་
གཡོན་པར་ཕོག་པས་ཁོས་འགྲོ་མཚམས་བཞག་སྟེ་ལག་གཡས་པས་རྨ་ཁ་བསྐྱོར་ནས་
འདུག་སྐབས་མཱ་ཡིང་ཀྲང་གིས་རྟ་སྒའི་འོག་གི་གྲི་རིང་བཏོན་ནས་གཅིག་གཡུག་པ་ན་ཕོ་
གསར་དེའི་མགོ་ཆད་ནས་ཐུབ་བསྟན་ཉི་མའི་མདུན་ལ་འགྲིལ་ཡོང་། མགོ་མེད་པའི་ལུས་
པོ་དེ་ད་རུང་ཡར་འགྲེང་ནས་འདུག་ལ་མགྲིན་པའི་ནང་ནས་ཁྲག་དམར་པོ་ཞིག་ཤུར་སྒྲ་
དང་བཅས་ཏེ་ཕལ་ཆེར་མི་ལུས་གཅིག་གི་ཚད་ཙམ་ལ་འཕྱུར་གྱིན་འདུག
"དཀོན་མཆོག་གསུམ་པོ།ཐུབ་བསྟན་ཉི་མས་མིག་གིས་མ་བཟོད་པར་མགོ་མར་ལ་
བསྒྱུར།
''དཔོན་པོ་ཐུབ་བསྟན། ཇི་འདྲ་རེད། ཧེ་ཧེ་ཧེ།"
''ཨ།”ཐུབ་བསྟན་ཉི་མ་མྱུར་དུ་ཡར་དགྱེས་ནས“འོ། ཁྱོད་ངོ་མ་དཔའ་བོ་རེད།"
དཔལ་བཟང་ཚང་གང་རེད།"
'ཕལ་ཆེར་གོང་གི་སྦྲ་ཆེན་པོ་གན་ཡིན་པ་འདྲ།
64



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཁོ་གཉིས་དཔལ་བཟང་ཚང་གི་སྒོ་ཁར་སོང་སྟེ་མཱ་ཡིང་ཀྲང་གིས་དམག་མི་འགའ་ལ་
“ང་ཚོའི་འཛིན་དགོས་པ་དེ་ཁྱིམ་འདི་ན་ཡོད”ཟེར།
འོན་ཀྱང་དམག་མི་ཞིག་གིས“ཁྱིམ་འདི་ན་སྐྱེས་པ་གཅིག་ཀྱང་མི་འདུག”ཟེར།
“ཕ་རོ་མ་རོ། ཁྱིམ་ན་སུ་ཡོད་ན་སྒོར་དྲུད་ཤོག”ཟེར་བ་ན་དམག་མི་འགས་རྒན་མོ་
ལོ་ལོན་ཞིག་དང་བུད་མེད་བྱིས་པ་བཟུང་བ་ཞིག་སྒོར་དེད་ཡོང་།
“འདི་དཔལ་བཟང་གི་ཆུང་མ་ཡིན་ནམ།”
རེད་ལགས།”
"བཟང་གི” མཱ་ཡིང་ཀྲང་གིས་ར་མའི་སྨྲ་ར་དེ་མར་བྱིལ་ཞོར་“མོ་འཆི་རེག་བར་དུ་
ཁྱོད་ཚོས་སྤྱོད་ཅིག”ཟེར།
དེ་མ་ཐག་དམག་མི་ཚོས་བྱ་རྒོད་རོ་སྟེང་ལ་བབས་པ་ལྟར་མོ་རུབ་བྱུང་།
“རྒན་མོ་དེ་གསོན་པོར་མེར་སྦར་དགོས།
''མཱ་ཡིང་ཀྲང་། འདི་རྣམས་ལ་ངོ་མ་ཉེས་པ་མེད།”ཐུབ་བསྟན་ཉི་མས་གཞི་ནས་མིག་
གིས་མ་བཟོད་པར“ངའི་བཤད་པ་ནི་དཔལ་བཟང་གཅིག་པོ་བཟུང་ནས་ར་བསད་ན་ལུག་
འདར་བ་ཞིག་བྱེད་རྒྱུ་དེ་ཡིན” ཟེར། །
“འོན་ཀྱང་འདི་མཱ་ཀྲུའུ་ཞིའི་བཀའ་རེད། ཁྱེད་ཀྱིས་ཐེ་གཏོགས་གནང་མི་དགོས།”
དམག་མི་འགས་དཔལ་བཟང་གི་ཆུང་མ་གཅེར་བུར་ཕུད་ནས་སྐོར་གཡེམ་བྱེད་པ་
དང་འགའ་ཞིག་གིས་དཔལ་བཟང་གི་མ་རྒན་གྱི་སྟེང་ལ་མར་མང་བོ་བྱུགས་རྗེས་མེ་སྦར་
བྱུང་། རྒན་མོས་སྨྲེ་སྔགས་འདོན་བཞིན་ཡར་ནུར་མར་ནུར་བྱས་པ་ན་དམག་མི་ཚོས་
ཧབ་ཆ་བརྒྱབ་བྱུང་།
"འཕགས་པ་སྤྱན་རས་གཟིགས།”ཐུབ་བསྟན་ཉི་མའི་ལག་གི་གྲི་རིང་ཡང་ས་ལ་ལྷུང་
སོང་།
65



གཡུ་དྲུག་དཀར་དཔེ་ཚོགས།
སྐར་ཚོགས་སྔར་ལྟར་ནམ་མཁའ་ན་ཡོད་ཀྱང་འོད་མདངས་ཉམས་པས་སྔར་ལས་ཇེ་
ཆུང་དུ་སོང་བ་འདྲ་བའི་སྣང་བ་ཞིག་སྟེར། དགུང་སྔོན་དབྱིངས་ཀྱིས་ས་གཞི་དགའ་མའི་
མགྲིན་པ་རིམ་བཞིན་ལྷོད་ཀྱིན་འདུག ས་ངོས་ཡོངས་སུ་རིམ་བཞིན་སད་ཀྱི་སེང་རས་
སྲབ་མོ་ཞིག་བཀབ་བྱུང་། ཉི་མ་ད་རུང་མ་ཤར་ནའང་མིག་མདུན་གྱི་ཡོད་ཚད་གསལ་
བོར་མཐོང་ཐུབ། །
ཐུབ་བསྟན་ཉི་མ་མཱ་ཡིང་ཀྲང་གི་རྗེས་སུ་དེད་ནས་ཁྱིམ་ཚང་རེ་རེའི་ཤུལ་ལ་བལྟས་
ནས་འགྲོ་བཞིན་འདུག ཁྱིམ་ཚང་རེ་རེའི་ཤུལ་ན་ད་རུང་འབར་མ་ཚར་བའི་དངོས་པོ་
རེའི་སྟེང་ན་དུ་བ་འཐིབ་ཀྱིན་འདུག ལ་ལའི་ཁྱིམ་གྱི་ཟས་སྣོད་རྣམས་ཀྱང་གཡས་ལོག་
གཡོན་ལོག་བྱས་ནས་འོ་ཟོའི་ནང་གི་འོ་མ་བཞུར་ནས་མི་ཁྲག་དང་འདྲེས་ཤིང་ད་རུང་
བཞུར་ནས་འགྲོ་གིན་འདུག་པ་དེ་ལ་ཐུབ་བསྟན་ཉི་མ་ཞེན་པ་ལོག་ནས་དབང་མེད་དུ་
སྐྱུག་བྱུང་།
ཕལ་ཆེར་ཟླ་བཞི་ལྔ་ཙམ་གྱི་བྱིས་པ་ཞིག་གིས་གཟན་ཁུག་རྐེད་པའི་བར་དུ་དེད་
ནས་ད་རུང་ཨ་མ་ཤི་བོའི་ནུ་མ་ནུ་བཞིན་ཡོད། མཱ་ཡིང་ཀྲང་གིས་མཐོང་མ་ཐག་གདོང་ལ་
འཛུམ་ཞིག་ཤར་ནས་དཀྲུམ་མདའ་ཤུབས་ལས་བཏོན་པ་དང་སླར་ཡང་ཕྱིར་བཅུག་རྗེས་
དམག་མི་ཞིག་གི་ལག་ནས་མེ་མདའ་བླངས་ཏེ་བྱིས་པ་དེའི་ཕོ་སྟེང་ལ་ཁ་གྲིས་གཅིག་
འཛེར་ནས་གནམ་ལ་འཕྱར་ཏེ་ས་ལ་གཡུག་པ་ན་བྱིས་པ་དེའི་མགོ་བོ་ཏག་ཏག་རྡོ་རྒན་
ཞིག་གི་སྟེང་ལ་ཁེལ་བས་ཀླད་ཞོའང་ཕྱོགས་བཞིར་འཐོར་སོང་།
"ཇི་འདྲ་རེད།“མཱ་ཡིང་ཀྲང་གིས་ཡིད་ཚིམས་པའི་ངང་མེ་མདའ་ཕྱིར་གཡུག་སྟེ་སྨྲ་
རར་བྱིལ་བྱིལ་བྱེད་ཞོར་ཐུབ་བསྟན་ཉི་མའི་གདོང་ལ་བལྟས།
"འཕགས་པ་སྤྱན་རས་གཟིགས། ངོ་མཤེད་ཅན་རེད།”
སྒོ་ཁྱི་ཞིག་གིས་སྤྱང་ཀི་མཐོང་བ་ལྟར་མཱ་ཡིང་ཀྲང་གི་ཕྱོགས་ལ་ཡང་ཡང་མཆོངས་



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
སྒྲི
ནའང་འདོགས་ཐག་མ་ཆོད་པས་ཁོང་ཁྲོང་རབ་ཏུ་འབར་ཏེ་ལྕགས་ཐག་ལ་སོ་འདེབས་
ཀྱིན་འདུག
དམག་མི་ཚོས་ཁྱིམ་ཚང་རེ་རེའི་ཤུལ་གྱི་སྒམ་བཅག་ནས་དངུལ་སྒོར་རེ་ཨེ་རྙེད་
རེ་བ་འཆང་གིན་ཡོད་ནའང་རུ་ཞོལ་མ་ཧ་ཅང་དབུལ་བས་ཕལ་ཆེར་ཁོ་ཚོའི་རེ་བ་སྟོང་
བ་ཡིན་པ་འདྲ། མཱ་ཡིང་ཀྲང་གིས་རྟ་ནོར་ལུག་གསུམ་རུ་གོང་མའི་ཕྱོགས་སུ་དེད་ཅེས་
དམག་དཔུང་ལ་བཀའ་ཕབས་རྗེས”དཔོན་པོ་ཐུབ་བསྟན་ལགས། མཱ་ཀྲུའུ་ཞིའི་བཀའ་ལྟར་
ན་རུ་ཞོལ་མའི་ཕྱུགས་ཟོག་ལ་གནས་སྐབས་ཁྱོད་ཀྱིས་བདག་བྱེད་དགོས་ཟེར། གཅིག་
ཀྱང་བོར་བརླག་བྱས་ན་མི་ཆོག” ཟེར།
"དཔལ་བཟང་ལག་ལ་མ་ཡོང་བས་ང་རང་གི་སྲོག་ཀྱང་ཉིན་དུ་ལ་འཚམས་ཐུབ་པ་
སུས་ཤེས།”ཐུབ་བསྟན་ཉི་མའི་གདོང་ལ་སྡུག་ཉམས་ཤིག་ཤར་ཏེད་ཚར་སོང་། ད་ཚར་
སོང”ཟེར།
''ཨུན - མཱ་ཡིང་ཀྲང་གིས་ཀྱང་དེ་ལ་འདང་རྒྱག་གིན་ཡོད་པ་འདྲ། ཁོས་མུ་
མཐུད་དུ་སྨ་རར་བྱིལ་བྱིལ་འགའ་བྱས་རྗེས"ཨང _ འདི་ལྟར་བྱེད་པ _ ངས་ཁྱོད་ལ་
འདི་རུ་སྲུང་དམག་འགའ་འཇོག མེ་མདའ་དང་བཅས༌ཟེར།
“མིན། མིན། ཁྱོད་ཀྱི་དམག་འདི་དག…"
“ངའི་དམག་ཅི་རེད། ཧུན།”མཱ་ཡིང་ཀྲང་རྟར་ཞོན་ནས“དེ་ལྟར་བྱེད། དཔལ་བཟང་
མ་ཟིན་བར་དུ་འདི་རུ་དམག་མི་བཅུ་འཇོག”ཟེར།
ཐུབ་བསྟན་ཉི་མས་ཀྱང་ཤིན་ཏུ་ལྗིད་པའི་རྐང་བ་ཡོབ་ཆེན་ནང་ལ་བཙུགས་ཏེ་རྟ་ལ་
ཞོན་ནས་མཱ་ཡིང་ཀྲང་གི་རྗེས་སུ་དེད་པ་དང༌། མཚམས་ཤིག་ལ་རྟ་ཁ་འཐེན་ནས་ཕྱི་མིག་
ཅིག་བལྟས་པ་ན་འདི་ནི་ཧ་ཅང་ཡ་ང་བའི་སྐྱ་རེངས་ཤིག་རེད་ཨང་།
67



གཡུ་དྲུག་དཀར་དཔེ་ཚོགས།
བཅོ་ལྔ་བ།
རུ་གོང་མའི་མི་རྣམས་མཚན་གང་བོར་སྒོ་ལ་གཅིན་པ་གཏོང་དུའང་འགྲོ་མ་ཕོད།
ད་ལྟ་ནམ་ལངས་ནས་ཉི་མ་ཤར་ཞིང་བེའུས་ནུ་མ་དྲན་པ་དང་བཞོན་མས་བེའུ་དྲན་ནས་
ལྷས་ཡོངས་སུ་ངུར་སྐད་ཀྱིས་ཁྱབ་འདུག མི་ལ་ལས་སྒོ་བར་ནས་ཕྱིར་ལྟ་བ་དང་དེའི་མུར་
གཅིག་རྗེས་གཅིག་མཐུད་ཀྱིས་སྒོར་བུད་བྱུང༌། འོན་ཀྱང་མ་ཇག་དམག་གིས་གློ་བུར་དུ་
ཕྱུགས་ཟོག་དེད་ནས་རུ་འདབས་སུ་ཐོན་པས་མི་རྣམས་སྐྲག་ཐག་ཆོད་དེ་ཕྱི་བ་ཁུང་ལ་
འཛུལ་བ་བཞིན་ཕྱིར་ཁྱིམ་ལ་བྲོས་ནས་སླར་ཡང་སྒོ་བར་ནས་བལྟས་འདུག
དེ་དུས་མི་རྣམས་ཀྱིས་གསལ་བོར་མཐོང་ཐུབ་པ་ནི་ལོ་བཅུ་བདུན་ཡས་མས་ཀྱི་ན་
ཆུང་བྱིས་པ་ནས་ལོ་དྲུག་ཅུ་ཡས་མས་ཀྱི་རྒད་པོ་སྨྲ་ར་ཅན་གྱི་བར་ལ་ལས་མགོ་ལ་ཝ་ཞྭ་
རྣ་ཁེབས་ཅན་གོན་ཞིང་ལ་ལས་ཚར་ནག་གི་ཞྭ་མོ་གོན་པ། ལ་ལས་དབྱར་ཞྭ་ཐོད་རིང་
ཡང་གོན་ཡོད། ལ་ལས་ར་ལྤགས་དང་ལ་ལས་ལུག་ལྤགས་ཀྱི་སྟོད་ལྭ་ཕུ་ཐུང་མེད་པ་རེ་
གོན་ཞིང་རས་ཀྱི་རྒྱ་ལྭ་རེ་གོན་ཡོད་པའང་སྟོད་གོས་སྔོན་པོ་ཡིན་ན་རྐང་སྣམ་སེར་པོ་
ཡིན་པ་དང་། རྐང་སྣམ་ཐལ་མདོག་ཡིན་ན་སྟོད་གོས་ནག་པོ་ཡིན། ལྷམ་ནི་དེ་བས་ཀྱང་
མཐུན་ཐབས་མེད་དེ་ལ་ལས་མཚོ་སྔོན་པོའི་ཡུལ་གྱི་སོག་ལྷམ་སྣ་རིང་གོན་ཞིང་ལ་ལས་
འགྱིག་ལྷམ་ཡུ་མེད་གོན། ཐ་ན་ལ་ལས་རྐང་བ་ལྤགས་རྙིང་དང་རས་རྙིང་གིས་དཀྲིས་
ཙམ་བྱས་ཡོད། ཚང་མའི་ཐོད་པར“གནམ་སྔོན་ཉི་དཀར”གྱི་ཞྭ་རྟགས་ཙམ་ཡོད་པ་མ་
གཏོགས་ཁོ་ཚོར་དམག་དུང་མེད་ལ་དམག་དར་ཡང་མེད….མདོར་ན་འདི་ནི་དམག་
དཔུང་ཞིག་ཏུ་གཏན་ནས་བརྩི་ཐབས་མེད་པའི་ར་མིན་ལུག་མིན་གྱི་ཁྱུ་ཞིག་རེད། །
ཁོ་ཚོས་ཕྱུགས་ཟོག་རུ་འདབས་ནས་བཞག་རྗེས་ཕན་ཚུན་ལ་ཤིན་ཏུ་བཙོག་པའི་
ཚིག་གིས་སྡིག་པ་དང་གཅིག་ལའང་རྨས་སྐྱོན་ཕོག་མེད་ཀྱང་ཚང་མས་ཤུགས་རིང་
68



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། །
འབྱིན་ཞོར་དང་སྡུག་སྐད་རྒྱག་ཞོར་རུ་གོང་མའི་ཁྱིམ་ཚང་རེ་རེར་འཛུལ་ནས་སྔོག་མ་
འཕྲོག་གིས་བཟའ་འཐུང་བྱེད་པ་དང་། ཐ་ན་ལ་ལས་བུ་མོ་ཚོའི་མ་ནེ་ནས་འཐེན་ཞོར་
འཆལ་གཏམ་བཤད་ཀྱིན་འདུག་ནའང་འབྲོག་པ་ཚོས་ཁོག་ནས་ཐུབ་བསྟན་ཉི་མ་ལ་
སྡིགས་པ་ལས་ཐབས་ཅི་ཡང་མེད།
ཐུབ་བསྟན་ཉི་མས་བཙན་གྱིས་གདོང་ལ་འཛུམ་ཞིག་ལངས་ནས་མཱ་ཡིང་ཀྲང་
རང་གི་ཁྱིམ་ལ་བསུ་བཞིན་ཡོད་ནའང་ངོ་མདངས་ཐལ་མདོག་ཏུ་གྱུར་པ་དང་མ་ནེ་རང་
ཤུགས་ཀྱིས་ཐུར་ལ་དྲུད་ནས་འགྲོ། །
''དཔོན་པོ་ཐུབ་བསྟན་ལགས།” མཱ་ཡིང་ཀྲང་གིས་སྨ་ར་བྱིལ་བྱིལ་བྱེད་ཞོར”ང་ཚོས་
དཀའ་ངལ་ཁྱད་དུ་བསད་ཅིང་ཐག་རིང་རྒྱང་ནས་ཡོང་སྟེ་དགྲ་ནག་ཤུལ་མེད་བཟོས་པས་
ཁྱེད་རང་དགའ་འོས་ཡ།"
''ཧེ། ཧེ། དེ་ལོས་ཡིན། དེ་ལོས་ཡིན།”ཐུབ་བསྟན་ཉི་མས་གདོང་ལ་འཛུམ་ཞིག་
ལངས་ནའང་དེ་མ་ཐག་ཡལ་སོང་། །
“འོན་ཀྱང་སྤྲོ་སྐྱིད་མིན་པ་གཅིག་ནི…"
“དེ་དོན་དག་ཆུང་ཆུང་རེད། གཙོ་བོ་ནི་ཁྱོད་ཀྱི་གཡོག་པོས་ངའི་དམག་མི་གཅིག་
བསད་པ་དེ་ཇི་ལྟར་ཐག་གཅོད་བྱེད་དགོས།”
དེར་ཐུབ་བསྟན་ཉི་མ་ཧ་ལས་ནས་མ་ཁ་མ་ནེའི་སྟེང་དུ་དྲུད་སོང་།
"དེ་ནི་དམག་མི་རང་ག་བ་ཞིག་ཀྱང་མིན་ལ་ཕའེ་ཀྲང་ཞིག་ཡིན་པས་མཱ་ཀྲུའུ་ཞི་ལ་
མིག་གིས་མཐོང་རྒྱུ་ཡོད་པ་དང་ལག་པས་རེག་རྒྱུ་ཡོད་པ་ཞིག་དགོས་ཡ། དེ་མིན་ན….
འུ་གཉིས་ཀ་སུ་ཡིན་ནའང་དཀའ་མོ་རེད་ཡ།”
དེར་ཐུབ་བསྟན་ཉི་མ་སྐྲག་ཐག་ཆོད་སོང་། ཁོའི་མ་ནེའི་སྟེང་ལ་དྲུད་པའི་ཁ་ཤ་
དེ་འདར་འདར་བྱེད་བཞིན”འཕགས་པ…སྤྱན་རས་གཟིགས… ''ཞེས་ངག་ལས་



གཡུ་དྲུག་དཀར་དཔེ་ཚོགས།
ཤོར་ཞིང་འགྲམ་ཤ་གཉིས་ཀ་ལྷབ་ལྷུབ་ཏུ་གཡུག ཁོ་ལ་ཤིན་ཏུ་མི་བདེ་བའི་སྣང་བ་ཞིག་
སྐྱེས་ནས་ཚི་ལེན་ཕུད་ཞོར་མཱ་ཡིང་ཀྲང་གི་གདོང་ལ་གཅིག་བལྟས། མཱ་ཡིང་ཀྲང་གི་ཁ་
སྤུའི་ནང་ལ་སྣུམ་དང་གྲོ་ཤུན། འབྲས་རྡོག་རེ་འབྱར་ཏེ་གྲོ་འབྲས་ཟ་བཞིན་འདུག ཐུབ་
བསྟན་ཉི་མས་ཞུ་བའི་ཚུལ་གྱིས"མཱ་ཡིང་ཀྲང་ལགས། དམག་མི་དེ་རུ་ཞོལ་མའི་མིས་
བསད་པ་རེད་ཅེས་བཤད་ནས."
ཨ་ཡ།” མཱ་ཡིང་ཀྲང་གིས་ཟ་མཚམས་བཞག་སྟེ་དཔོན་པོ་ཐུབ་བསྟན། ང་ཚོས་
ནམ་ཡང་ཁྱེད་འབྲོག་པ་རྣམས་ནི་གཡོ་མེད་གཞུང་དྲང་ཡིན་བསམ་གྱིན་ཡོད་ནའང་མ་
གཞི་ཁྱོད་ཚོར་ཡང་དེ་འདྲའི་གཡོ་ཐབས་ཡོད་དམ། སེམས་ལ་མ་ཤར”ཟེར། །
ཐུབ་བསྟན་ཉི་མ་ཧ་ཅང་ཡིད་ཆད་དེ་མཱ་ཡང་ཀྲང་། ཁྱོད་ཀྱིས་བཤད་རྐྱང་གནོང་
མིག་གིས་མཐོང་རྒྱུ་ཡོད་པ་དང་ལག་པས་རེག་རྒྱུ་ཡོད་པ་དེ་མ་གཞི་ཚད་ཇི་འདྲ་ཞིག་
རེད”ཟེར།
མཱ་ཡིང་ཀྲང་གི་སེམས་ལ་ཞོར་དུ་དམག་རྟ་བཟང་བོ་བརྒྱ་ལྷག་གིས་བཀོད་པ་རྒྱོབ།
རྨ་ཆུའི་ཁུག་གི་རྟ་ལ་བཤད་རྒྱུ་མེད”ཞེས་ཁོ་རང་ཡོང་ཁར་མཱ་པུ་ཧྥང་གིས་བཤད་པའི་
སྐད་ཆ་དེ་ཡིད་ལ་ཤར་ནས“སྤྱིར་ན་དམག་མི་གཅིག་གི་སྟོང་ལ་རྟ་བཟང་བོ་ལྔ་བཅུ་རེད།
འོན་ཀྱང་ཁྱོད་ཀྱི་མིས་བསད་པ་ནི་ཕའེ་ཀྲང་ཞིག་ཡིན་པས་ཕལ་ཆེར་ལྡབ་སུམ་འགྱུར་
བཞི་འགྱུར་ལྷག་ཡིན་རྒྱུ་རེད། ཡིན་ནའང་ངས་ནུས་པ་ཅི་ཡོད་ཀྱིས་ཁྱོད་ཀྱི་ངོ་ལ་ལོས་
བལྟ — རྟ་བཟང་བོ་ཉིས་བརྒྱ་བྱོས། དེས་ན་ཁྱོད་རང་ཡིད་ཚིམས་པ་ཨེ་རེད”ཟེར།
ཡིད་ལོས་ཚིམས། ཧ་ཧ། ཐུབ་བསྟན་ཉི་མ་སྟུན་ནས་མཱ་ཇག་ཚང་ལ་ཡིད་ཚིམས་
སོང་། མཱ་ཇག་ཚང་གིས་ཁོས་བཅོལ་བའི་སྐྲ་མ་བཞར། མ་བཅོལ་བའི་ཁ་སྤུ་བཞར།
ཐུབ་བསྟན་ཉི་མས་ངུ་མིན་དགོད་མིན་གྱིས་ཡིད་ལོས་ཚིམས”ཟེར། །
''ཨེ། ཁ་ནས་དེ་ལྟར་ཟེར་ཡང་ཁོག་ནས་དེ་འདྲ་མིན་པ་ཤེས་ཐུབ། ངས་ཁྱོད་ཀྱི་ངོ་
70



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བྱ
མདོག་ལས་ཤེས་ཐུབ། དཔོན་པོ་ཐུབ་བསྟན། སེམས་པ་མ་སྐྱོ། བྲེལ་བ་མ་ལངས། དེ་
ཡང་ཁྱོད་རང་གཅིག་པོས་བྱིན་ན་གང་ནས་འགྲིག རུ་གོང་བར་གཉིས་ནས་ལེན་དགོས།”
''ཨེ _ ད་ངའི་རྟ་ཁྱུ་ནས་ཁྱེར།” ཐུབ་བསྟན་ཉི་མས་མགོ་སྨད་དེ་རང་གིས་རང་ལ་སྨྲ་བ་
ལྟར”གང་ལྟར་ང་རང་ཚར་སོང་། ཤུ — ཞེས་དབུགས་རིང་ཞིག་འབྱིན་བྱུང༌། །
“མིན་མིན་མིན། ཁྱོད་ལའང་ཕྱི་ན་ཉན་མཁན་དང་ནང་ན་ལྟ་མཁན་ཡོད། ཁྱོད་
ཀྱིས་བཤད་པ་ལྟར་ར་བསད་ན་ལུག་འདར་བ་ཞིག་བྱས་ནས་རྟ་ཕལ་ཆེར་རུ་གོང་བར་
གཉིས་ནས་བསྡུས་ཏེ་ཁོ་ཚོར་ད་ཕྱིན་ཆད་དཔོན་པོ་ཐུབ་བསྟན་གྱི་ཁ་མ་བླངས་ན་མཇུག་
འབྲས་ཇི་འདྲ་ཞིག་ཡིན་པ་ཤེས་སུ་འཇུག་དགོས། ཁྱི་ཕྲུག་དེ་ཤོར་ས་གཏན་ནས་མེད།
ལྟད་མོ་ད་རུང་རྗེས་ན་ཡོད། ཁྱོད་ཀྱིས་སེམས་བདེ་མོས་བལྟ་རྐྱང་བྱོས།”
བཅུ་དྲུག་པ།
བསྟུད་མར་ཉིན་གཅིག་མཚན་གཅིག་ལ་རྒྱབ་ནས་སྒ་མ་བླངས་པར་བརྒྱུགས་ནའང་
དཔལ་བཟང་གི་རྟ་རྐྱང་ནག་དེ་སྔར་ལས་ཀྱང་ནུས་རྩལ་ཇེ་ཆེ་ཡིན་པ་འདྲ་ལ་ལྷག་པར་
དུ་ཕྱི་དྲོ་ལུས་སྟོད་ཇེ་མཐོར་སོང་ཞིང་ལམ་ཁ་ནས་བྱེའུ་རེ་འཕུར་ནའང་འདྲོགས་ནས་
གཡས་ལྡིང་གཡོན་ལྡིང་བྱེད་ཞོར་དཔའ་རྟུལ་སོགས་སོག་པོ་བཅུ་ཙམ་གྱི་སྔོན་ལ་བུད་
ནས་འགྲོ་བཞིན་འདུག
ནམ་རྒྱུན་ཀུ་རེ་ལ་དགའ་བའི་དཔའ་རྟུལ་གྱི་ནུ་བོ་གཉིས་ཀྱང་དེ་རིང་གཟབ་ནན་
དང་འདང་རྒྱག་ངང་ཡོང་གིན་ཡོད།
ཕལ་ཆེར་ཉི་མ་ནུབ་ལ་ཉེ་དུས་ཁོ་ཚོ་རི་རྩ་ཞིག་ལ་སླེབས་ཤིང་རི་དེའི་མགོ་ལ་བུད་
ན་རུ་ཞོལ་མ་མཐོང་ཐུབ་པས་དཔལ་བཟང་གིས་རྟ་ལ་ངལ་ཅུང་ཙམ་ཡང་གསོ་རུ་མ་
71



གཡུ་དྲུག་དཀར་དཔེ་ཚོགས།
བཅུག་པར་ལྕག་གིས་གཅིག་བྲབས་ནས་རི་ངོས་གྱེན་ལ་འཛེག དོན་དངོས་ལ་རྟ་དེར་
གཏན་ནས་ལྕག་གིས་འབྲབ་མི་དགོས་པར་དཔལ་བཟང་ལས་ཀྱང་བྲེལ་བ་སྐྱེ་བའི་ཚུལ་
གྱིས་སྐད་ཅིག་ཙམ་ལ་རི་ཁར་བུད་བྱུང་། །
དཔལ་བཟང་མདུན་ནས་སེངྒེ་ཞིག་དང་གདོང་ཐུག་བརྒྱབ་པ་ལྟར་ལུས་ཡོངས་ཀྱི་རྩ་
ལྷོད་ཅིང་ངོ་མདོག་སྐྱ་བོར་གྱུར་སོང༌། ཁོས་ཅི་བྱེད་འདི་བྱེད་མེད་པར་རྟ་ཁ་ཕྱིར་བསྐོར་
བ་ན་དཔའ་རྟུལ་སོགས་ཀྱང་རི་ཁར་ཐོན་ལ་ཉེ་བས་དཔའ་རྟུལ་གྱིས་དཔལ་བཟང་གི་ངོ་
མདངས་ཤོར་འདུག་པ་མཐོང་སྟེ་ཅི་བྱུང་སོང་ཟེར།
དཔལ་བཟང་ལ་ཁ་གྲག་རྒྱུ་མེད།
དཔའ་རྟུལ་གྱིས་བསྟུད་མར་རྟ་ལ་ལྕག་གིས་འགའ་བྲབས་ནས་ལ་ཁར་བུད་ཅིང་
ཁོའང་དཔལ་བཟང་ལྟར་དུ་གྱུར་སོང་། །
“ཅི་བྱུང་སོང་།གཞན་པ་རྣམས་ཀྱང་གཅིག་རྗེས་གཉིས་མཐུད་ཀྱིས་ལ་ཁར་ཐོན་པ་
དང་རེ་རེ་བཞིན་གྲག་འགུལ་མེད་པར་འཇིམ་བརྙན་བཞིན་དུ་གྱུར་སོང༌། ཉི་མ་དམའ་
རུ་སོང་ན་གྲིབ་མ་ཇེ་རིང་དུ་འགྲོ་ལ། མཚམས་ཤིག་ལ་ལ་ཁའི་རྟ་ཞོན་འགའི་གྲིབ་མ་དེ་
འཇལ་ཐབས་མེད་པའི་མདུང་རིང་པོ་འགའ་དང་འདྲ་བར་རུ་ཞོལ་མའི་འདབས་སུ་ཐོན་
འདུག
ཕོ་རོག་འགས་རང་གི་ཐེག་ཚད་ཀྱི་ཟ་རྒྱུ་རེ་མཆུ་བར་དུ་བཟུང་ནས་རི་མགོར་
འཕུར་གྱིན་འདུག བྱ་རྒོད་ཚོས་འཛེམ་བག་ངང་མི་རོའི་སྟེང་ལ་མཆུ་ཏོ་རེ་འཛེར་རྗེས་
ཕྱི་ནུར་རེ་བྱེད་ཀྱིན་ཡོད། སྒོ་ཁྱི་ཚོས་ཧ་ཅང་སེམས་སྐྱོ་བའི་ངུ་ཟུག་བར་མེད་དུ་བྱེད་ཀྱིན་
འདུག
དཔལ་བཟང་གིས་དེ་དག་མིག་གིས་མ་བཟོད་པར་མགོ་མར་སྒུར་བ་དང་ཡུད་ཙམ་
ལ་ཁོ་ཚོ་ཅི་བྱ་གཏོལ་བྲལ་དུ་གྱུར་ཞིང་། མཚམས་ཤིག་གཅིག་རྗེས་གཉིས་མཐུད་ཀྱིས་
72



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
མར་བབས་ནས་རང་ཤུགས་ཀྱིས་ཐོག་མར་ཚང་མ་དཔལ་བཟང་ཚང་གི་ཤུལ་ལ་ཐོན།
དཔལ་བཟང་གི་ཨ་མའི་རོ་ནི་ལོ་མང་ཐང་ནས་ལུས་པའི་ཀོ་གྱོང་ཞིག་དང་འདྲ་བ་དང་
ཆུང་མ་གཅེར་བུར་ཕུད་ནས་གན་རྐྱལ་དུ་གཡུག་སྟེ་ནུ་མ་གཉིས་ཀའི་སྟེང་ལ་གྲི་གཉིས་
ཡུ་བའི་བར་དུ་བཙུགས་ཡོད། ལོ་གསུམ་ཅན་གྱི་ཞི་མོ་དེའི་མགོ་བཅད་ནས་ཕོ་བའི་སྟེང་
ལ་བཞག་ཡོད།
དཔལ་བཟང་གིས་དེ་དག་ལ་ལྟ་བཞིན་མ་ཁར་སོ་བཏབ་ནས་འདུག་པ་ལས་མིག་ཆུ་
ཐིགས་པ་གཅིག་ཀྱང་འབབ་རྒྱུ་མེད། མ་གཞི་མི་ལ་མིག་ཆུ་ཡོད་པའི་དུས་སུ་ད་རུང་ཧ་
ཅང་སྡུག་པོ་མིན་པ་འདྲ།
གྲོགས་པོ་ཚོས་མྱུར་དུ་བེམ་པོ་དེ་དག་གི་སྟེང་ལ་མེས་ཚིག་མ་ཚར་བའི་གྱོན་པ་རེ་
བཀབ་ནས་དཔལ་བཟང་གིས་མི་མཐོང་ཐབས་བྱས།
ཨེ _ དེ་དུས་མཱ་ཇག་ཚང་གིས་ངེད་ཚོ་སོག་པོའི་གཙང་སྡེ་མར་བརྒྱབ་དུས་འདི་
ལས་ཀྱང་ཡ་ང་བར་འདུག”འདི་ནི་བདེན་ཀྱང་སྲིད་མོད། སྐབས་འདིར་དཔལ་བཟང་ལ་
སེམས་གསོ་ཙམ་དུ་བཤད་པ་སུས་ཀྱང་ཤེས་ཐུབ།
དཔལ་བཟང་གིས་མིག་ཟུང་བཙུམ་ཞིང་མ་ཁར་སོ་བཏབ་སྟེ་མགོ་ཐད་དུ་གཡུག་
ནས་འདུག་ལ། མཚམས་ཤིག་ལ་གློ་བུར་དུ་རུ་གོང་མའི་ཕྱོགས་ལ་ཁ་གཏད་དེ ”ཧ་ཧ།
ཐུབ་བསྟན་ཉི་མ། ཁྱོད་ཀྱིས་ང་ཐུབ་ཐལ། ཁྱོད་དཔའ་བོ་རེད། ངས་ཁྱོད་ལ་ཁས་བླངས་
པ་ཡིན། ཧ་ཧ་ཧ། ང་བུ་མ་རེད། ང་ཁྱི་རེད། ང་ཁྱི་མོ་ཞིག་རེད། ཧ་ཧ་ཧ… ''ཞེས་དབང་
རྩར་སྐྱོན་ཤོར་བ་བཞིན་ཧབ་ཆ་རྒྱག་གིན་འདུག
"་དཔལ་བཟང་།དཔའ་རྟུལ་གྱིས་དཔལ་བཟང་གི་དཔུང་བ་ནས་བཟུང་སྟེ་ཁྱོད་ཀྱིས་
དེ་ལྟར་མ་བྱེད། ད་ཐོག་མར་ང་ཚོས་ཇི་ལྟར་དགྲ་ཤ་ལེན་རྒྱུ་དེར་གྲོས་བྱེད།”
“མ་རེད། མ་རེད།”་དཔལ་བཟང་གིས་མགོ་ཐད་དུ་གཡུག་ཞོར”ཐོག་མར་ང་ཚོས་རོ་
73



གཡུ་དྲུག་དཀར་དཔེ་ཚོགས།
འདི་དག་དུར་ཁྲོད་དུ་སྐྱེལ་ཐབས་བྱེད། སྙིང་རེ་རྗེ། འདི་ཚང་མ་ངའི་དོན་དུ་ཤི་བ་རེད།
གལ་ཏེ་ངའང་དེ་རིང་ཤི་སོང་ན་འདི་ཚང་མ་མཱ་ཇག་ལག་ནས་ཤི་སྟེ་རི་སྤྱང་གི་ཁ་ཟས་སུ་
གྱུར་པ་རེད། །
''མི་སུ་ཡིན་ནའང་ཤི་རྗེས་བེམ་པོ་བྱང་ཆུབ་དུར་ཁྲོད་དུ་འཇོག་ཐུབ་ན་སྐྱེ་བ་རྗེས་
མར་འདང་རྒྱག་མེད་ཟེར། ང་ནི་རུ་སྐོར་འདིའི་ནང་གི་ཤི་བོའི་ཤུལ་གྱི་གསོན་པོ་གཅིག་
པོ་རེད། ངས་གང་ལྟར་ཀྱང་བོད་ཀྱི་ལུགས་སྲོལ་ལྟར་འདི་དག་གི་རོ་ཤུན་བཤུས་ནས་
དུར་ཁྲོད་དུ་སྐྱེལ་ཐབས་བྱེད་དགོས།”
བྱང་ཆུབ་དུར་ཁྲོད་ལ་འདི་ནས་དེ་འདྲའི་ཐག་མི་རིང་ནའང་རི་གཟར་མོ་ཞིག་གི་
རྩེ་ལ་འཇོག་དགོས་པ་དང་ལྷག་པར་དུ་འདི་ན་ཁལ་མའང་མེད་པས་མི་བདུན་གྱིས་རོ་
བརྒྱ་ལྷག་སྐྱེལ་རྒྱུ་དེ་ལས་སླ་མོ་ཞིག་ག་ལ་ཡིན། ཡིན་ནའང་མི་རྣམས་ཡར་རྒྱུག་མར་
རྒྱུག་བྱས་ནས་ཐག་པ་དང་འབྲེང་བ་རེ་བཙལ་ནས་རང་རང་གི་ཞོན་རྟའི་གཡས་གཡོན་
གཉིས་ཀར་མི་རོ་གཉིས་རེ་བཀལ་ནས་ཁྲིད་སོང་། འོན་ཀྱང་དཔལ་བཟང་གི་རྟ་རྐྱང་
ནག་དེས་རོ་གམ་ལ་ཁྱེར་ཡོང་བ་ཙམ་གྱིས་སྣ་ནང་ནས་ཤུར་སྒྲ་འབྱིན་ཞོར་ཕྱི་ནུར་བྱས་
ནས་ཉེ་སར་གཏན་ནས་བཅར་དུ་མི་འཇུག
ཨེ — ནམ་རྒྱུན་ང་རང་དཀའ་ངལ་ལ་ཐུག་དུས་གཡང་རྟ་འདིས་མི་ལྟར་དུ་བསམ་
ཤེས་ནའང་དེ་རིང་འདི་ལ་ཅི་བྱུང་སོང་དཔལ་བཟང་གིས་ཧ་ཅང་སེམས་སྡུག་ནས་རྟའི་
རྔོག་མའི་ནང་ལ་ཐོད་པ་གཏུག་ནས་ཞུ་བ་བྱེད་པ་ལྟར་བསྡད་པ་ན་རྟ་རྐྱང་ནག་གིས་ཀྱང་
སྐེ་ཕྱིར་དཀྱོགས་ནས་དཔལ་བཟང་ལ་མགོ་བོས་ཕུར་ནས་འདུག་པ་དང་། དཔལ་བཟང་
གིས་སླར་ཡང་རང་གི་ཨ་མའི་རོ་ཚུར་ཁྱེར་ཡོང་ནས་འགེལ་རྩིས་བྱས་པ་ན་རྟ་རྐྱང་ནག་
གིས་སྣོམ་སྣོམ་འགའ་བྱས་རྗེས་རྨིག་རྩེ་ཙམ་ཡང་མི་འགུལ་བར་འདུག་པས་ཚང་མས་
"གཡང་རྟ་བོ། གཡང་ཟོག་པོ། རྣམ་ཤེས་མི་ལས་ཀྱང་གསལ”ཟེར་གྱིན་འདུག
1A



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། -
ཁོ་ཚོས་སྐྱེལ་ཐེངས་དང་པོའི་རོ་རྣམས་དུར་ཁྲོད་དུ་བཞག་ནས་ཕྱིར་ཐོན་དུས་སྒོ་ཁྱི་
ཚོས་སྤྱང་ཀི་དང་འཛིང་རེས་བྱེད་ཀྱིན་འདུག
དཔལ་བཟང་གིས་གློ་བུར་དུ་ཀི་རིང་ཞིག་བཏབ་སྟེམཱ་ཇག་ཚང་། ཁྱོད་ཚོ་ཤོག་ཡ_"
ཟེར་ནས་རྟ་ལ་ཡོབ་རྡུང་ཞིག་བྱེད་ཞོར་གྲི་རིང་ཤུབས་ལས་བཏོན་ཏེ་རྒྱུག་པ་ན་སྤྱང་ཚོགས་
ཀྱང་བྲོས་ནའང་རྟ་རྐྱང་ནག་དེ་བྱ་འཕུར་བ་ལྟར་དུ་མྱུར་བས་གོམ་པ་སུམ་བརྒྱ་ཙམ་གྱི་ས་
ནས་སྤྱང་རྒན་ཞིག་གི་རྗེས་ཟིན་ཏེ་དཔལ་བཟང་གིས་ཤུགས་ཅི་ཡོད་ཀྱིས་གྲི་གཅིག་གཡུག་
པ་དང་སྤྱང་རྒན་དེའི་སྐེད་པ་དུམ་བུར་བཅད་སོང་།
དཔལ་བཟང་གི་སེམས་ཀྱི་ཞེ་སྡང་ཅུང་ཙམ་ཡལ་བའི་སྣང་བ་ཞིག་སྐྱེས་ནས་དལ་
ལྷོད་ངང་ཕྱིར་ཡོང་སྟེ་ཐེངས་གཉིས་པ་སྐྱེལ། སླར་ཡང་ཐེངས་གསུམ་པ། དེ་ནས་ཐེངས་
བཞི་བ། ལྔ་བ… ཆེས་མཇུག་མཐའི་རོ་འགའ་རྟ་ལ་བཀལ་ནས་ཕར་འགྲོ་རྩིས་བྱས་
པ་ན་ལྕགས་ཐག་གིས་བཏགས་པའི་སྒོ་ཁྱི་ཚོས་སྔར་ལས་ཀྱང་སེམས་སྐྱོ་ཞིང་ཡ་ང་བའི་
ངུ་ཟུག་བྱས་པས་དཔལ་བཟང་ཕྱིར་ཡོང་ནས་ཐེ་ཚོམ་ངང་དེ་ཚོའི་གམ་ལ་སོང་། དེ་
ཚོས་རྨུག་པ་ཕར་ཞོག བདག་པོ་མཐོང་བ་བཞིན་རྔ་མ་གཡུག་མགོ་བོ་སྤྲུགས་པས་སོག་
པོ་ཚོའང་ཁྱི་རེ་རེའི་གམ་ལ་སོང་། དེ་དག་ཀྱང་དེ་བཞིན་རེད། ཁོ་ཚོས་སྒོ་ཁྱི་ཚང་མ་
ལྕགས་ཐག་ལས་བཀྲོལ་རྗེས་སླར་ཡང་རྟ་ཁྲིད་ནས་ལམ་ལ་ཆས། བསམ་ཡུལ་ལས་འདས་
པ་ཞིག་ལ་ཁྱི་ཚང་མ་ཁོ་ཚོའི་རྗེས་སུ་དེད་ཡོང་། ཕྱིར་བདའ་ནའང་མིག་བཙུམ་ནས་རྗེས་
སུ་ཤི་འདེད་བྱེད་ཀྱིན་འདུག །
ཨེ _"དཔའ་རྟུལ་ལ་སེམས་འགུལ་ཐེབས་ནས་“མི་ནི་ངོ་མ་ཁྱི་ལའང་མི་དོ”ཟེར།
དུས་ཚོད་ཅི་ཙམ་འགོར་བ་མ་ཤེས། མཚམས་ཤིག་ལ་ནུབ་ཕྱོགས་ཀྱི་ཟླ་བའི་འོད་དེ་
ཇེ་ཞན་རེད། འོན་ཀྱང་མིག་མདུན་གྱི་ཡོད་ཚད་ཇེ་གསལ་ཡིན་པ་འདྲ། །
ཁོ་ཚོ་དུར་ཁྲོད་དུ་ཐོན་ནས་རོ་རྣམས་སར་བཞག་རྗེས་ཤར་ཕྱོགས་ནས་ཐོག་མར་སྐྱ་
75



གཡུ་དྲུག་དཀར་དཔེ་ཚོགས།
རེངས་ཤར་ཞིང་དུར་ཁྲོད་ཡོངས་རྫོགས་མི་རོས་ཁེངས་འདུག
ཨེ། འདི་ནི་ཇི་འདྲའི་ཡ་ང་བའི་སྐྱ་རེངས་ཤིག་རེད་ཨང་།
བཅུ་བདུན་པ།
བསྡད་ཀྱིན་བསྡད་ཀྱིན་དཔལ་བཟང་གི་སྐད་ཆ་ཇེ་ཉུང་དང་སེམས་པ་ཇེ་སྡུག་ཡིན་
པ་འདྲ། དཔའ་རྟུལ་གྱིས་དེའི་སེམས་སྡུག་ལོས་ཤེས། འོན་ཀྱང་ད་ལྟ་མཁོ་བ་ནི་སེམས་
སྡུག་མིན་ལ་མིག་ཆུའང་མིན་པར་དགྲ་ཤ་ཇི་ལྟར་ལེན་པའི་གྲོས་ཡག་པོ་ཞིག་དགོས་པ་དེ་
ཡིན། དེ་བས་དཔའ་རྟུལ་མདུན་དུ་ནུར་ཏེ་དཔལ་བཟང་། ཁྱོད་ཀྱི་སེམས་སྡུག་ང་ཚོས་
ལོས་ཤེས། ཡིན་ནའང་ད་ལྟ་སེམས་སྡུག་བྱས་ནས་ཅི་ལ་ཕན། དེ་བས་ཁྱོད་ཀྱིས་ཀྱང་
སྐད་ཆ་ཤོད་དང་། ང་ཚོས་དགྲ་ཤ་ཇི་ལྟར་ལེན་རྒྱུ་ཟེར། །
དེར་གྲོས་བྱེད་རྒྱུ་ཅི་ཡོད།”རྡོ་རྗེས་སྐད་ཆེན་པོས“དེ་རིང་ང་ཚོ་འཆི་ན་མཉམ་འཆི་
དང་གསོན་ན་མཉམ་གསོན་བྱེད་མ་ཐུབ་ན་ཚེ་འདིར་ཡོང་ནས་གྲོགས་བསྒྲིགས་པ་དོན་
མེད་རེད། འགྲོ་ཟེར་ཞོར་ཡར་ལ་ལངས།
ཀྱག་ཀྱོག་མང་བོ་བརྒྱུད་ནས་མཇུག་འབྲས་འདི་འདྲ་བྱུང་བས་ད་ལྟ་དཔལ་བཟང་
ནི་སྔར་དང་འདྲ་བར་འདང་རྒྱག་མེད་པ་ཞིག་མིན་པས་ཁོས“བྲེལ་བ་མ་ལངས། བྲེལ་བ་
མ་ལངས”ཟེར། །
སྐབས་འདིར་དགུང་སྔོན་དབྱིངས་ན་བྱ་རྒོད་འགས་ས་འདིར་མྱུལ་ཞིབ་བྱེད་པ་དང་
འདྲ་བར་འཁོར་གྱིན་འདུག་ལ་རིམ་བཞིན་ཇེ་མང་དུ་སོང་། མཚམས་ཤིག་ལ་བྱ་རྒོད་དེ་
དག་གཅིག་རྗེས་གཉིས་མཐུད་ཀྱིས་ས་ལ་བབས་ནས་དུར་ཁྲོད་ཀྱི་ཉེ་འདབས་སུ་བཅར།
སླར་ཡང་འཛེམ་བག་ངང་ཕྱིར་བཀྱེད་ནས་འདུག
76



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། དཔལ་
དཔལ་བཟང་སོགས་ཀྱིས་བྱ་རྒོད་ལ་སྟབས་བདེ་སྟེར་བ་བཞིན་རྟ་ལ་ཞོན་ནས་
དམིགས་ཡུལ་མེད་པའི་ངང་འགྲོ་གིན་འདུག
མཚམས་ཤིག་ལ་རྟ་རྐྱང་ནག་དེ་འདྲོགས་ནས་སྐོར་ལྡིང་ཞིག་བྱས་ནས་ཅུང་ཙམ་
མིན་ན་དཔལ་བཟང་ཐང་ལ་གཡུག་བྱུང་།
“ཅི་ཞིག་རེད།”
“འདི་ནའང༌། "ཚང་མ་སར་བབས་ནས་བལྟས་པ་ན་དེའང་མི་རོ་གཉིས་རེད།
ད་ལྟ་ཁོ་ཚོས་མི་རོ་ཞིག་མཐོང་བ་ནི་ལུག་རོ་ཞིག་མཐོང་བ་ལྟར་ངོ་མཚར་གཏན་ནས་སྐྱེ་
གི་མེད། འོན་ཀྱང་དཔལ་བཟང་ཧ་ལས་སོང་། ཁོའི་ལག་གི་རྟ་ཁའང་ཤོར་ཏེ་མྱུར་དུ་ཕར་
རྒྱུག་སོང་། །
'ཀུན་བཟང་འཚོ། ངའི་སྲིང་མོ།”ཁོས་མོའི་རོ་དེའི་མགོ་ནས་ཡར་སྐྱོར་ནས”ཀུན་
བཟང་འཚོ་རེད། ཀུན་བཟང་འཚོ་རེད། ངའི་སྲིང་མོ་རེད། ངའི་སྲིང་མོ་རེད”ཟེར་ཞོར་
གྲོགས་པོ་ཚོའི་གདོང་ལ་རིག་རིག་བལྟས།
གྲོགས་པོ་ཚོ་ཅི་བྱ་གཏོལ་མེད་དུ་གྱུར་ནས་རེ་རེའི་མགོ་ཐུར་ལ་དུད། གང་ལྟར་
དཔའ་རྟུལ་གྱིས་བསམ་ཤེས་པ་འདྲ། ཁོས་ཕ་རོལ་གྱི་མོའི་སློག་པ་རྙིང་བ་དེ་ཁྱེར་ཡོང་
ནས་སྟེང་ལ་བཀབ་སྟེ་དཔལ་བཟང་གིས་མི་མཐོང་ཐབས་བྱས་ཀྱང་དཔལ་བཟང་གིས་
སླར་ཡང་སློག་པའི་གོང་བ་མར་དེད་ནས་མོའི་གདོང་ལ་བལྟས། མོའི་རྒྱགས་ཤིང་དམར་
མདངས་ཤར་བའི་གདོང་དེ་ད་ལྟ་སྐྱ་བོར་གྱུར་ཞིང་མིག་དང་འགྲམ་ཤ་གཏིང་དུ་ལྷུང་ནས་
ལོ་དུ་མའི་སྔོན་ལ་ཤི་བའི་མགོ་རུས་སྐམ་པོ་ཞིག་དང་གཉིས་སུ་མེད། །
མོ་སྐྱེས་པ་ནས་ད་ལྟའི་བར་དཔལ་བཟང་གིས་མོར་ངོ་དཀར་པོ་ཞིག་བསྟན་མ་མྱོང་
ལ་ཚིག་འཇམ་པོ་ཞིག་ཀྱང་བཤད་མ་མྱོང་པར་རྒྱུན་དུ“སྐྲ་རིང་མ་དང་བློ་ཐུང་མ། ཁྱོད་
ཚོ་བུད་མེད་འདི་དག་ངོ་མ་ལན་ཆགས་རེད། གལ་ཏེ་ཁྱོད་ཞི་ལི་ཞིག་ཡིན་ན་ངའི་སྐྱིད་



གཡུ་དྲུག་དཀར་དཔེ་ཚོགས།
དེ་གང་ལ་འཇོག ནམ་ཞིག་ང་རང་ཤི་ནའང་དགྲ་ཤ་ལེན་མཁན་མེད་པར་འདང་རྒྱག་
མི་དགོས། འོན་ཀྱང་ཁྱོད་བུད་མེད་ཚོ་ངུ་རྒྱུ་མ་གཏོགས་ཅི་ཞིག་ནུས། ཨེ – ཁྱོད་ནི་ངོ་
མ་སྐྱེས་མེད་ན་ཅི་མ་རུང༌། སྐྱེས་ནའང་ཤི་སོང་ཡོད་ན་ཅི་མ་རུང༌ཞེས་སྡིག་སྐབས་
ཀུན་བཟང་འཚོ་སྐྲག་སྟེ་རིམ་བཞིན་ཕྱི་ནུར་བྱས་ནས་ཨ་མའི་གམ་ལ་བུད་འགྲོ། ད་ལྟ་
འདི་དག་དཔལ་བཟང་གི་མིག་ལམ་དུ་གཟུགས་ཅན་བཞིན་དུ་ཤར་བྱུང་བས་ཁོའི་སྣ་ཁུང་
ནང་ལ་སྐྱུར་ཞིག་ལངས་པ་དང་མིག་མདུན་རབ་རིབ་ཏུ་གྱུར་ནས་རང་གིས་ཀྱང་མ་ཚོར་
བར་མཆི་མའི་ཐིགས་པ་འགའ་ཀུན་བཟང་འཚོའི་གདོང་ལ་ལྷུང་། དེ་ནི་ཁོས་བསམ་ཤེས་
པ་ནས་སྡུག་བསྔལ་གྱི་མིག་ཆུ་ཤོར་བ་ཐེངས་དང་པོ་ཡིན། །
ཚུལ་དེ་དག་མཐོང་བས་རྡོ་རྗེ་དང་འཇམ་དབྱངས་སྐྱབས་གཉིས་ཞེ་སྡང་མེ་ལྟར་
འབར་ཏེ་འགྲོ་ཟེར་ནས་རྟ་ལ་ཞོན་རྩིས་བྱས།
སྡོད་དང་།“དཔའ་རྟུལ་གྱིས་ནུ་བོ་གཉིས་ཀ་བཀག་ནས“ཐོག་མར་མོ་དུར་ཁྲོད་དུ་
སྐྱེལ”ཟེར།
མི་རྐྱང་གི་ལུས་པོ་ལྗིད་ཅིང་མགོ་སྐྲ་གཟེང་བའི་སྟེང་ལ་མིག་གཉིས་ཀ་དཀར་ལོག་
གེར་ཀླད་ལ་འཁོར་འདུག་པས་ཧ་ཅང་འཇིགས་སུ་རུང་བར་སྣང་། དཔའ་རྟུལ་གྱིས་དེར་
མཛུབ་མོ་གཏད་ནས“འདི་ཁྱོད་ཚོའི་སྡེ་བའི་ཡིན་ནམ”ཞེས་དཔལ་བཟང་ལ་དྲིས། །
“མ་རེད། ཁོ་ཐུབ་བསྟན་ཉི་མའི་གཡོག་པོ་ཞིག་རེད།”
“འོ་ན་སྐྱུར་ཞོག
''སྐྱུར་མི་ཉན། སྙིང་རེ་རྗེ། ཁོ་བོའང་ད་ལྟའི་ང་དང་འདྲ་བར་གཉེན་ཉེ་གཅིག་ཀྱང་
མེད། ཁོ་རང་མི་དྲང་མོ་ཞིག་ཡིན། ཅིའི་ཕྱིར་བསད་པ་མི་ཤེས་ཀྱང་མཱ་ཇག་ཚང་གིས་
བསད་པ་ཁོ་ཐག་ཡིན།
དེ་ནས་རོ་གཉིས་ཀ་རང་རང་གི་སློག་པས་དཀྲིས་ནས་རྟ་རྒྱབ་ལ་འགེལ་རྩིས་བྱས་
78



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ས་གནས་
༡
ht་
དུས་མི་རྐྱང་གི་རོ་དེ་ཡར་འཇོག་ཐུབ་མཁན་གཅིག་ཀྱང་མེད། དཔལ་བཟང་ལ་ཞེ་སྡང་
ཞིག་ལངས་ཏེ་མི་རྐྱང་རང་གི་ཕྲག་པར་བླངས་ནའང་འཁྱར་འཁྱོར་འགའ་བྱས་མཐར་
སླར་ཡང་ས་ལ་ཤོར་སོང་།
''ཨེ _ ང་ཚོར་ཅི་མ་ཉན།"དཔལ་བཟང་ཡིད་ཆད་ནས་འདུག།
དཔའ་རྟུལ་གྱིས”ཤོག”ཟེར་ནས་འཇམ་དབྱངས་སྐྱབས་ཚུར་བོས་ཏེ་གཉིས་ཀས་ཨ་
རེ་སྡུག་གིས་མི་རྐྱང་རྟ་ཐོག་ཏུ་འགེལ་ཐུབ་ཙམ་བྱུང་།
ཁོ་ཚོ་སླར་ཡང་དུར་ཁྲོད་དུ་ཐོན་དུས་དུར་ཁྲོད་དེ་དངོས་གནས་གྲོག་ཚང་ཞིག་དང་
འདྲ་བར་བྱ་རྒོད་བགྲང་ལས་འདས་པས་ཁེངས་འདུག་ལ་སྒོ་ཁྱི་ཚོས་ཀྱང་དེ་ཚོར་འཁང་
ར་ཙམ་ཡང་མི་བྱེད་པར་དུར་ཁྲོད་ཀྱི་མཐའ་འཁོར་དུ་བསྐོར་ནས་འདུག
ཀུན་བཟང་འཚོའི་བེམ་པོ་རང་གི་ཨ་མའི་གམ་དུ་བཞག་པ་དང་མི་རྐྱང་གི་རོའང་
དེ་དང་ཉེ་སར་བཞག དེ་དུས་བེམ་པོ་ཚོའི་མིག་དང་ཕོ་བ་སོགས་བྱ་རྒོད་ཀྱིས་སྔ་ས་ནས་
ཟོས་ཚར་བ་དང་མུ་མཐུད་དུ་བརླ་དང་དཔུང་བ་བཟའ་བཞིན་གསོན་པོ་ཚོར་ཡང་དོ་སྣང་
ཙམ་ཡང་མི་བྱེད་པར་བག་ཕེབས་ངང་ཟས་ལ་རོལ་བཞིན་འདུག་པར་བལྟས་ན་དེ་ཚོས་
ཀྱང་མི་འདི་དག་རང་ཉིད་ཀྱི་དྲིན་ཆེན་ཡིན་པ་ཤེས་ཡོད་པ་འདྲ། །
བྱ་རྒོད་ཚོའི་ཕོ་བ་དེ་རིང་འདྲ་བ་ཞིག་བརྒྱག་མྱོང་མེད་ནའང་མི་རྣམས་ནི་དངོས་
གནས་དེ་རིང་དང་འདྲ་བ་ཞིག་གཏན་ནས་ལྟོགས་མ་མྱོང་། ཁོ་ཚོའི་ནུས་པ་ཡོངས་
རྫོགས་ཟད་ནས་འཁྱར་འཁྱོར་ངང་རི་རྩར་ཐོན་པ་དང་ཚང་མ་གན་རྐྱལ་དུ་ལྷུང་སྟེ་ཕོ་
བ་བསྐྱོར་ནས་འདུག ཁོ་ཚོས་ཉིན་གཅིག་མཚན་གཅིག་ལ་ཆུ་ཁམ་གང་ཡང་འཐུང་
མེད་པའི་སྟེང་ལ་རོ་བརྒྱ་ལྷག་ཡར་འགེལ་མར་ལེན་བྱས་པས་ད་ལྟ་དངོས་གནས་སྐད་ཆ་
བཤད་པའི་ནུས་པ་ཙམ་ཡང་མེད། འོན་ཀྱང་དཔལ་བཟང་གིས་དེ་དག་རྩ་བ་ནས་བརྗེད་
ཡོད་པ་འདྲ་སྟེ་ཁོས་གཟབ་ནན་དང་སྐད་མཐོན་པོས“ཡ – གྲོགས་པོ་ཚོ། ད་ལྟ་ང་ཚོས་



གཡུ་དྲུག་དཀར་དཔེ་ཚོགས།
ཇི་ལྟར་དགྲ་ཤ་ལེན་པའི་གྲོས་བྱེད་”ཟེར།
“ཁྱོད…ཁྱོད་ཀྱིསཇི་ལྟར་བཤད་ན་ང་ཚོ…དེ་ལྟརཡིན… རྡོ་
རྗེས་སྟོབས་ཟད་ཤུགས་ཉམས་ཀྱིས་དེ་ལྟར་བཤད།
དཔའ་རྟུལ་ཡར་དགྱེས་ནས”དཔལ་བཟང་། ངས་བལྟས་ན་དེ་རིང་གཅིག་ནས་ང་
ཚོ་གྲ་སྒྲིག་མེད་པ་དང་། གཉིས་ནས་ཚང་མའི་ཕོ་བ་ལྟོགས་ནས་ནུས་ཤུགས་ཀྱང་མེད་པས་
“རེད་ཡ། ངས་དེ་རྩ་བ་ནས་བརྗེད་སོང་། ང་ཚོས་ཉིན་གཅིག་མཚན་གཅིག་ལ་
ཟས་ཁམ་གང་ཡང་ཟོས་མེད། འདི་འདྲའི་གསར་རྒོད་དག་གིས་མི་རོ་གཅིག་འཇོག་མི་
ནུས་པར་ཁག་མི་འདུག དེས་ན་ཐོག་མར་ང་ཚོས་བཟའ་རྒྱུ་ཞིག་བཙལ”དཔལ་བཟང་
གི་སེམས་ལ་དོན་དག་ཡོད་ཚད་ད་སོ་མ་བྱུང་བ་འདྲ་བའི་སྣང་བ་ཞིག་ཡོད་པས “ཉིན་
གཅིག་མཚན་གཅིག”ཟེར་བ་མ་གཏོགས་དོན་དངོས་སུ་དེ་ཙམ་གྱིས་ག་ལ་ཚད། ཁོ་རང་
སོག་པོའི་ཡུལ་དུ་ཐོན་དུས་སྐྱེས་པ་ཚོ་ད་དུང་ཡར་ལངས་མེད་ལ། གྲོགས་པོ་ཚོས་རྟ་ལ་
སྒ་ཆས་བརྒྱབ་མ་ཐག་སླར་ཡང་ཕྱིར་འཁོར་ནས་ཡོང་། སྤྱིར་ན་སོག་པོ་ནི”རྟ་རྒྱབ་ཀྱི་མི་
རིགས”ཡིན་ཡང་དེའི་ནང་གི་ལ་ལ་ནི་རྟ་ཞོན་ནས་འདི་འདྲའི་ས་ཐག་རིང་བོར་སོང་བ་
ཐེངས་དང་བོ་ཡིན་པས་ཨོང་ཤའི་ཤུན་པགས་ཀྱང་བཤུས་འདུག
མཱ་ཇག་ཚང་ད་རུང་ཕྱིར་སོང་ཡོད་མེད་ཀྱང་མི་ཤེས།”
“རེད་ཡ། གལ་ཏེ་སོང་མེད་ན་ང་ཚོས་ས་ནས་རྡོ་ལེན་རྒྱུ་ཕར་ཞོག་རུམ་ནས་བྲོའང་
འབོར་རྒྱུ་རེད།"
80



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བཅོ་བརྒྱད་པ།
ནུབ་ཕྱོགས་མཁའ་དབྱིངས་ཀྱི་སྤྲིན་ཕུང་དཀར་པོ་རེ་རེའི་མཐའ་ཀ་ཁྲག་གིས་བྲན་
པ་ལྟར་གྱུར་ཞིང་། བྱ་རྒོད་རྣམས་ཀྱང་དུར་ཁྲོད་ཀྱི་འདབས་སུ་བུད་ནས་མཆུ་ཏོ་སྒྲོ་
གསེང་དུ་ཡང་ཡང་ཕྱིས་རྗེས་ཡིད་ཚིམས་པའི་ཚུལ་གྱིས་ཕྱོགས་ཕྱོགས་སུ་འཕུར་སོང་། །
དཔལ་བཟང་དང་དཔའ་རྟུལ་གཉིས་ཀྱིས་གཉིད་དུ་ཡུར་བའི་གྲོགས་པོ་ཚོ་བོས་ནས་
སད་དུ་བཅུག
"གང་ལྟར་ཐོག་མར་བཟའ་རྒྱུ་ཞིག་བཙལ་དགོས།” དཔལ་བཟང་ཡར་ལངས་ཏེ"
ཞོར་དུ་མཱ་ཇག་ཚང་གི་དམག་ཡོད་མེད་ལ་སོ་ལྟ་ཞིག་བྱས་ན”ཟེར།
“ཐོག་མར་ང་ཚོས་ཆུ་ཞིག་བཙལ་ནས་ཁ་ངོ་ལག་པ་རེ་བཀྲུས་ན།” དཔའ་རྟུལ་གྱིས་
དེ་ལྟར་བཤད་པ་ན་ད་གཟོད་དཔལ་བཟང་གིས་གྲོགས་པོ་རེ་རེར་བལྟ་དུས་དེ་ཚོའི་སྐྲ་
གསེང་ནས་རྔུལ་ཆུ་ནག་པོ་མ་ནེའི་འོག་བར་བཞུར་ནས་སྐམ་པ་དང་ངོ་གདོང་དང་ལག་
པ། གྱོན་པའི་གོང་བ་དང་ཐུ་བའི་སྟེང་ཡོངས་རྫོགས་ཁྲག་གིས་དམར་པོར་གྱུར་ནས་ལྷ་
སྒྲུང་དུ་བཤད་པའི་གཤིན་རྗེའི་ལས་མཁན་དག་དང་གཉིས་སུ་མེད་པ་དང་། ད་དུང་རེ་
རེའི་ལུས་སྟེང་ལ་རང་གིས་ཀྱང་སྣ་བས་མི་བཟོད་པའི་དྲི་ངན་ཞིག་འཐུལ་གྱིན་འདུག་
“རེད་ཡ། ཐོག་མར་ཁ་ངོ་རེ་འཁྱུད་དགོས།” དཔལ་བཟང་རྟ་ལ་ཞོན་ནས“དེ་མིན་
ན་མི་གསོད་མཁན་ངོ་མ་ནི་ང་ཚོ་ཡིན་པ་དང་འདྲ”ཟེར།
“སྔོན་ལ་བཟའ་རྒྱུ་ཞིག་བཙལ། ཁ་ངོ་བཀྲུ་དགོས་དོན་མེད -- མི་འགྱང་བར་ང་
ཚོས་ཀྱང་མི་གསོད་དགོས་པ་མིན་ནམ”འཇམ་དབྱངས་སྐྱབས་ཀྱིས་དེ་ལྟར་བཤད།
ཁ་ལག་རེ་མ་བཀྲུས་ན་ཟས་ཤིག་རྙེད་ཀྱང་མིད་པར་མི་འགྲོ་ཁོ་ཐག་རེད།
དེ་ལྟར་བཤད་ཞོར་ཁོ་ཚོ་སྟོབས་ཟད་ཤུགས་ཉམས་ཀྱིས་ལ་ཁ་ཞིག་ལ་ཐོན་པ་དང་
81



གཡུ་དྲུག་དཀར་དཔེ་ཚོགས།
ཕ་རོལ་ན་རས་གུར་ཁེར་རྐྱང་ཞིག་གི་གམ་ན་ལུག་ཁྱུ་ཞིག་ཡོད་པ་མཐོང་། དེ་ནི་སྔོ་མགོ་
བཟའ་རུ་ཡོང་བའི་ལུག་བ་ཞིག་ཡིན་པ་ཤེས་ཐུབ།
ཁོ་ཚོས་རྟ་ཁ་འཐེན་ནས་ཅུང་ཙམ་བསྡད་པ་དང་། དཔལ་བཟང་གིས”འདི་རུ་བར་
མའི་ལུག་བ་ཞིག་རེད”ཟེར། །
སུ་ཚང་ཡིན་པ་ཁྱོད་ཀྱིས་ཨེ་ཤེས།"
''རྟ་ལོ་ཚང་གི་ལུག་བ་ཡིན་པ་འདྲ — གཡག་ཁྲ་བོ་གན་ལ་བལྟས་ན།”
“ཁོ་ཐུབ་བསྟན་ཚང་དང་འབྲེལ་བ་ཨེ་ཡོད།"
ངོ་ནས་བཟང་ཁུལ་བྱེད་མོད་སེམས་ནས་སྡང་གིན་ཡོད_ ཁོང་ཚང་གི་ལག་ནས་
ཕྱུགས་མང་བོ་བླངས་ཡོད།”
“འོ་ན་འགྲོ། ཁོང་ཚང་ལ་ཇ་ཞིག་འཐུང་དུ་འགྲོ།
ཁྱོད་ཚོ་འདི་རུ་སྐུང་ནས་སྡོད། ང་གཅིག་པུ་སོང་ནས་བཟའ་རྒྱུ་ཞིག་སློང་ཡོང་ཟེར་
ཞོར་དཔལ་བཟང་མར་བབས་སོང་ནས་རས་གུར་དེའི་སྒོ་ཁ་ནས་རྟ་ཁ་འཐེན་ཏེ་ ཨ་རོག་
ཚང”ཟེར་བ་ནཨ _ ”ཟེར་ཞོར་རྒད་པོ་ཞིག་འཛུམ་དམུལ་དམུལ་གྱིས་སྒོར་བུད་མ་
ཐག་ཁ་ནས“ཨ་ཙི”ཞེས་ཤོར་བ་དང་གདོང་གི་འཛུམ་དེ་སྐད་ཅིག་ལ་ཡལ་ནས་མིག་ཟུང་
འབྱེད་འཛུམ་མེད་པར་དཔལ་བཟང་གི་གདོང་ལ་བལྟས་འདུག
ངོ་མཚར་རྒྱུ་ཅི་ཡོད།”
''ཨ། ཨོ་ཨོ ”རྒད་པོས་དོགས་ཟོན་སྒོས་ཡར་བལྟ་མར་བལྟ་ཞིག་བྱས་ནས“བོབས་
བོབས། མྱུར་དུ་ཁྱིམ་ལ་ཤོག”ཟེར།
དཔལ་བཟང་ཁྱིམ་ལ་འཛུལ་མ་ཐག་རྒད་པོའང་ཁྱིམ་ལ་འཛུལ་ནས་སླར་ཡང་ཁ་
ཕྱིར་འཁོར་ཏེ་སྒོ་བར་ནས་སྐྱེ་ཕྱིར་བསྲིངས་ཏེ་ཡར་བལྟ་མར་བལྟ་ཞིག་བྱས་རྗེས་སྐད་
དམའ་མོས“ཁྱོད་ས་འདིར་ཡོང་རན་ཞིག་ག་ལ་ཡིན”ཟེར།
82



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས་
''ཅི་རེད།"
''མཱ་ཇག་ཚང་གིས་ཕྱོགས་ཀུན་ལ་བརྡ་བརྒྱབ་ནས་ཁྱོད་འཛིན་ཐུབ་མཁན་ཡོད་ན་
སྒོར་བརྒྱ་ཡིས་བྱ་དགའ་སྟེར་རྒྱུ། མཐོང་ནས་གསང་མཁན་ཡོད་ན་མགོ་གཅོད་རྒྱུ་ཡིན་
ཟེར་གྱིན་འདུག”
''མཱ་ཇག་ཚང་ད་རུང་བསྡད་ཡོད་དམ།”
''མི་བཅུ་ཙམ་ད་རུང་བསྡད་ཡོད། དེ་མིན་ཚང་མ་སོག་པོའི་སར་ཁྱོད་བཙལ་དུ་བུད་
སོང་།”
''ཨ་ཙི། མ་བཟང་།དཔལ་བཟང་དེ་མ་ཐག་ས་ལའང་མ་བསྡད་པར་མྱུར་དུ་སྒོར་
བུད་ནས་རྟ་ལ་ཞོན་ཏེ་ཕྱིར་གྲོགས་པོ་ཚོའི་གམ་ལ་བརྒྱུགས།
''མ་འགྲིག་ཐལ། མ་འགྲིག་ཐལ།“དེ་ལྟར་མ་བཤད་ཀྱང་འགྲིག་མེད་པ་དཔལ་བཟང་
གི་གདོང་ནས་ཤེས་ཐུབ། །
''དངོས་གནས་ཅི་ཞིག་བྱུང་སོང་།”
''མཱ་ཇག་ཚང་གི་དམག་ཁྱོད་ཚོའི་ཡུལ་དུ་བུད་ཐལ་ཟེར། ད་ཡང་མ་བཟང་ཐལ། ང་
ཚོ་མྱུར་དུ་ཕྱིར་འགྲོ ཁྱོད་ཚོའི་ཡུལ་མིའང…"
་་དགྲ་ཤ་བླངས་རྗེས་ད་གཟོད་ཕྱིར་འགྲོ།”
''རེད། །
"མ་རེད་ཡ _ "དཔལ་བཟང་བྲེལ་བ་ལངས་ནས་ཐུབ་བསྟན་ཚང་ན་ད་རུང་མཱ་
ཇག་ཚང་གི་དམག་བཅུ་ཙམ་ཡོད་ཟེར། དགྲ་ཤ་ལེན་རྒྱུར་བྲེལ་བ་ལངས་དགོས་དོན་
མེད། ང་ཚོ་མྱུར་དུ་ཕྱིར་འགྲོ་ཟེར། །
འོན་ཀྱང་གྲོགས་པོ་ཚོས“དགྲ་ཤ་ལེན་མ་ཐུབ་ན་ང་ཚོ་འདིར་ཡོང་བ་དོན་མེད་རེད།
ཕྱིར་འགྲོ་རྒྱུར་ངོ་རེ་ཚ”ཟེར་ནས་བློ་བརྟན་འགྱུར་མེད་ཀྱིས་བཤད།



གཡུ་དྲུག་དཀར་དཔེ་ཚོགས།
“ངས་ཁྱོད་ཚོར་ཞུ་བ་ཞིག་བྱེད། གལ་ཏེ་མྱུར་དུ་ཕྱིར་མ་སོང་ན་ཁྱོད་ཚོའི་སྡེ་བའང
.. "
“དེ་ལྟར་ཡིན་པའི་དབང་དུ་བཏང་ན་ད་ལྟ་གང་ལྟར་འཕྱི་འདུག མྱུར་དུ་དགྲ་ཤ་
བླངས་རྗེས་ད་གཟོད་ཕྱིར་འགྲོ།
དགྲ་ཤ་ལེན་རྒྱུའང་དེ་འདྲའི་སླ་མོ་ཞིག་ག་ལ་ཡིན - མཱ་ཇག་ཚང་གི་དམག་བཅུ་
ཙམ་ད་རུང་བསྡད་ཡོད་ཟེར།”
“དེས་ན་དེ་ལས་ཀྱང་དགའ་བ་ཞིག་མེད། མཱ་ཇག་ཚང་གི་དམག་འགའ་གསོད་
ཐུབ་ན་ང་ཚོའི་སྙིང་ནད་ཅུང་ཙམ་དྭངས་སྲིད། འགྲོ་ཟེར་ནས་སོག་པོ་ཚོ་རྟ་ལ་ཞོན་ནས་
བརྒྱུགས་སོང་བས་དཔལ་བཟང་ཡང་དེ་ཚོའི་རྗེས་སུ་མི་འགྲོ་ཀ་མེད་བྱུང་།
བཅུ་དགུ་བ།
དཔལ་བཟང་སོགས་ཀྱིས་ཕོ་བ་ལྟོགས་པའང་རྩ་བ་ནས་བརྗེད་དེ་རྟ་ལ་ལྕག་གིས་
བྲབས་ནས་རུ་གོང་མའི་འདབས་སུ་ཐོན་དུས་ཉི་མ་སྔ་ས་ནས་ནུབ་པ་དང་ཟླ་བ་ད་རུང་
ཤར་མེད་པས་མིག་གིས་ཅི་ཡང་མི་མཐོང་། འོན་ཀྱང་ཐུབ་བསྟན་ཉི་མ་ཚང་གི་ཁྱིམ་ན་
དགོད་སྒྲས་ཁེངས་འདུག་པ་གོ་ཐུབ། ཁོ་ཚོ་རྟ་ལས་བབས་ཏེ་མི་གཅིག་ལ་རྟ་རྣམས་འཛིན་
དུ་བཅུག་ནས་རྐང་འཇབ་ལག་འཇབ་ཀྱིས་ཕར་སོང་། །
“ང་ཚོས་སྦྲ་འདབས་བསྐོར་ཏེ་གློ་བུར་དུ་ཁོ་ཚོའི་སྟེང་ལ་སྦྲ་སློག་དགོས ”་ དཔའ་
རྡུལ་གྱིས་སྐད་དམའ་མོས་དེ་ལྟར་བཤད་པ་ན་ཚང་མས་རང་གི་སྐེད་པའི་གྲི་རིང་བཏོན་
ནས་སྦྲའི་གམ་ལ་སོང་། །
"ཐུབ་བསྟན་དཔོན་པོ་ཁྱིམ་ན་དེ་འདྲའི་མི་དག་པའི་བོད་སྐད་ཀྱིས“དེ་རིང་ད་ཁྱོད་
84



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཀྱིས་ང་ལ་ཁྱོད་ཚོའི་སྡེ་བའི་ནང་གི་ཞི་མོ་ཆེས་ཡག་མ་དེ་སྤྲོད་དགོས།”
“ངས་ཁྱོད་ལ་ཁྱི་མོ་ཞིག་སྤྲོད།“གློ་བུར་དུ་དཔལ་བཟང་གིས་ངར་སྐད་ཀྱིས་དེ་ལྟར་
བཤད་པ་དང་མཉམ་དུ་ཚང་མས་སྦྲའི་ཆོན་ཐག་གྲི་ཡིས་བཅད་པས་ཁྱིམ་གྱི་མི་རྣམས་ནི་
རྒྱ་ལ་ཚུད་པའི་ཉ་མོ་བཞིན་དུ་འཕག་འཚག་བྱེད་པ་ལས་ཐབས་ཅི་ཡང་མེད་པར་གྱུར།
ཕྱི་ཚོའི་མི་རྣམས་ཀྱིས་ཕྱོགས་གཅིག་ནས་སྦྲ་འདབས་དམ་པོར་མནན་པ་དང་། ཕྱོགས་
གཅིག་ནས་སྨྱོན་པ་ལྟར་དུ་སྦྲའི་སྟེང་ལ་གྲིས་འཛེར་གྱིན་འདུག འོག་གི་མི་རྣམས་ཀྱི་
སྐད་ངན་བར་མེད་དུ་རྒྱག་པ་དང་ཐོག་གི་མི་རྣམས་ཀྱིས་ཀྱང་རྒྱོབ།” “སོད”སོགས་བར་
མེད་དུ་སྒྲོག་གིན་འདུག །
མཚམས་ཤིག་ལ་འོག་ན་གྲག་འགུལ་ཅི་ཡང་མེད་པ་འདྲ། དེ་དུས་ཤར་ཕྱོགས་ནས་
ཀྱང་ཟླ་བ་ཤར་ཡོང་ནས་ཡོད་ཚད་གསལ་བོར་མཐོང་ཐུབ། ད་ལྟ་དཔལ་བཟང་སོགས་
ཀྱང་སྦྲ་འདབས་གནོན་བྱེད་ཀྱི་རྡོ་རྒན་ཆེན་པོ་དག་དང་འདྲ་བར་རེ་རེའི་པུས་མོ་ས་ལ་
བཙུགས་ཤིང་གྲིའི་ཡུ་བར་ཁེན་ནས་འདུག
“ངས་ཐུབ་བསྟན་ཉི་མའི་སྙིང་དྲོན་པོར་སོ་ཞིག་མ་བཏབ་ན་ཞེ་སྡང་འདི་དྭངས་
ཐབས་མེད། ” དཔལ་བཟང་གློ་བུར་དུ་ཡར་ལངས་ནས་སྦྲའི་སྣེ་མོ་ཞིག་ནས་ཕར་འཐེན་
པ་ན་ཐུབ་བསྟན་ཉི་མས་ལུས་སྟོད་ལ་སླ་ང་ཆེན་པོ་ཞིག་བཀབ་སྟེ་ཤི་གཡོ་བྱས་ནས་འདུག
''ཧ་ཧ། སྤྱང་རྒན༌དཔལ་བཟང་གིས་གློ་བུར་དུ་སྐད་ཆ་རྣོན་པོ་ཞིག་ཡིད་ལ་
མ་ཤར་བར”འགྲིག་གི ཁྱོད་ཀྱི་ཐབས་དེ་རེད། ངས་ཁྱོད་སླ་ང་འདིའི་ནང་ལ་གསོན་པོར་
བཙོ་རྒྱུ་ཡིན”ཟེར།
དེར་ཐུབ་བསྟན་ཉི་མ་སྐྲག་ཐག་ཆོད་ནས་གཅིན་པའང་ཤོར་སོང་།
ཐུབ་བསྟན་ཉི་མས་དེ་ལྟར་ཤི་གཡོ་བྱས་པ་མཐོང་མ་ཐག་དཔའ་རྟུལ་གྱིས་དེར་ལྷུང་
བའི་མི་རེ་རེའི་སྙིང་ཁར་གྲི་སློག་རེ་བྱས་ནའང་ཕལ་ཆེར་ཚང་མ་ཤི་ཟིན་པ་འདྲ། འོན་
85



གཡུ་དྲུག་དཀར་དཔེ་ཚོགས།
ཀྱང་དཔའ་རྟུལ་གྱིས་མི་རེ་རེའི་གདོང་ལ་བལྟས་རྗེས"ཡ་མཚན། ཁོའི་ཆུང་མ་དང་ཞི་ལི་
མི་འདུག”ཟེར།
རྡོ་རྗེས་ཐུབ་བསྟན་ཉི་མའི་སྐེ་ལ་གྲི་བཞག་ནས“ཤོད། ཁྱོད་ཀྱི་ཆུང་མ་དང་ཞི་ལི་
གང་ལ་བུད་སོང་”ཟེར།
ཐུབ་བསྟན་ཉི་མས་སྐད་ཆ་བཤད་མི་ཐུབ་ནའང་ལག་པ་འདར་ཞོར་ཁོང་ཚང་དང་
བར་ཐག་ཉེ་བའི་ཁྱིམ་ཚང་ཞིག་སྟོན་ཙམ་བྱས།
“འགྲོ།“རྡོ་རྗེས་མི་རྣམས་ཁྲིད་ནས་ཁྱིམ་ཚང་དེའི་ཕྱོགས་ལ་འགྲོ་རྩིས་བྱས་པ་ན་
དཔལ་བཟང་གིས་དེ་ཚོའི་སྔོན་བཀག་སྟེ”ཅི་ཞིག་བྱེད་དམ”ཟེར།
''གསོད་ཡ། ཚང་མ་གསོད་ཡ། ཁོ་ཚོས་ཀྱང་ཚང་མ་བསད་པ་མིན་ནམ།”
''ཨེ_ དེ་ལྟར་བྱས་ན་ང་ཚོ་མཱ་ཇག་ཚང་དང་ཁྱད་པར་ཅི་ཡོད།”དཔལ་བཟང་གིས་
མགོ་ཐད་དུ་གཡུག་ཞོར“ཆུང་མ་དང་ཞི་ལིར་ཉེས་པ་ཅི་ཡོད། གསོད་དགོས་དོན་མེད་
ཟེར། །
དེ་ཡང་རེད།”དཔའ་རྟུལ་གྱིས་ཀྱང་དེ་ལྟར་བཤད་པས་ཚང་མའི་ཁ་ཕྱིར་འཁོར་
བྱུང་།
དཔལ་བཟང་གིས་ཨག་རིང་ཞིག་དང་མཉམ་དུ་གྲི་རིང་ཐུབ་བསྟན་ཉི་མའི་སྙིང་
ཁར་བསྣུན་ནས་ལྟེ་བའི་བར་དུ་གཤགས་རྗེས་གྲི་ཕྱིར་བླངས་ནས་ས་ལ་གཡུག་སྟེ་ལག་པ་
ཁོག་ལ་བསྲིངས་ནས་ལག་ལ་ཅི་ཡོང་ཐམས་ཅད་གནམ་ལ་མཆོད་ཀྱིན་འདུག མཚམས་
ཤིག་ལ་ཁོའི་ལག་ལ་དངོས་པོ་ཁྱད་པར་ཅན་ཞིག་ཐོན་པ་འདྲ་བས་མིག་མདུན་དུ་ཁྱེར་
ཡོང་བ་ན་མ་གཞི་ད་རུང་འཕར་ལྡིང་བྱེད་བཞིན་པའི་སྙིང་གསོན་པོ་ཞིག་རེད།
"ངའི་རུ་སྡེ་བ། གཉེན་ཉེའི་མི་རྣམས། ཁྱོད་ཚོས་མཐོང་ཨེ་བྱུང༌དཔལ་བཟང་
གིས་རང་དབང་མེད་པར་སྙིང་དེའི་མགོ་ལ་སོ་ཞིག་བཏབ་རྗེས་གློ་བུར་དུ་གཉིད་ལས་
86



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
།
སད་པ་ལྟར་འདི… འདི་ཅི་ཡིན། ངས་ཅི་ཞིག་བྱས་སོང་”ཟེར་ནས་འདུག
“འདི་ཚོའི་སྙིང་ཡང་ལེན་དགོས།”འཇམ་དབྱངས་སྐྱབས་ཀྱིས་ཀྱང་དཔལ་བཟང་ལ་
སློབ་སྦྱོང་བྱེད་པ་ལྟར་མི་རོ་ཞིག་གི་ཁོག་ནས་སྙིང་བཏོན་ནས་གནམ་ལ་གཡུག དེ་ནས་
གཞན་རྣམས་ཀྱིས་ཀྱང་རོ་རེའི་ཁོག་ནས་སྙིང་རེ་བཏོན་ནས་གནམ་ལ་གཡུག་རྗེས་རང་
རང་ས་ན་པུས་མོ་ས་ལ་བཙུགས་ནས་འདུག་པ་ལས་ཅི་ཡང་བཤད་རྒྱུ་མེད་པར་གནས། །
མཚམས་ཤིག་ལ་དཔལ་བཟང་གིས་ཡར་བལྟ་མར་བལྟ་ཞིག་བྱས་ནས་གློ་བུར་དུ་
ཡིད་ལ་ཅི་ཞིག་དྲན་པ་ལྟར་ཡར་ལངས་ཏེ་འགྲོ། ང་ཚོ་ད་ལྟ་འདུག་རན་ག་ལ་ཡིན”ཟེར་
བ་ན་ཚང་མའང་གློ་བུར་དུ་ཡར་ལངས་ནས་རྟ་ལ་ཞོན་ཏེ་སོག་པོའི་ཡུལ་དུ་བྱ་འཕུར་བ་
ལྟར་སྐྱོད།
མི་རྣམས་སོང་རྗེས་རུ་གོང་མའི་མི་རྣམས་ད་གཟོད་གཅིག་རྗེས་གཉིས་མཐུད་ཀྱིས་
ཐུབ་བསྟན་ཉི་མ་ཚང་གི་ཤུལ་ལ་འདུས་ཤིང་ཚང་མས་ལྕེ་བསྣར་ནས་མགོ་ཐད་དུ་གཡུག་
འདུག་པ་ལས་ར་མདར་རྒྱུག་མཁན་གཅིག་ཀྱང་མེད།
ཐུབ་བསྟན་ཉི་མའི་བུ་བསོད་ནམས་སྐྲག་ཐག་ཆོད་དེ་རྒད་པོ་ཞིག་གི་རྒྱབ་ལ་ཡིབ་
ནས་འདུག་པ་དང་། བཟང་མོ་སྔ་ས་ནས་དབང་བོ་ཤོར་སོང་བས་མི་འགས་སྐྱོར་ནས་
འདུག་ལ་ཀུན་བཟང་འཚོའི་བུས་ད་རུང་བཟང་མོའི་འོ་མ་མེད་པའི་ནུ་མ་དེ་ནུ་བཞིན་
འདུག མ་གཞི་བཟང་མོ་ནི་བུད་མེད་སྙིང་རྗེ་ཅན་ཞིག་ཡིན་པས་མཱ་ཇག་དམག་གིས་
ཀུན་བཟང་འཚོ་བསད་ནས་ཕྱིར་ཐོན་དུས་མཱ་ཡིང་ཀྲང་གིས་བུ་ཕྲུག་དེ་གསོད་རྩིས་
བྱས་པ་ན་མོས་བུ་ཕྲུག་དེ་རུམ་ལ་བཅུག་ནས“འདི་བྱིས་པ་བསམ་མེད་ཅིག་རེད། ཁོ་
ལ་སྐྱོན་ཅི་ཡོད། གལ་ཏེ་ཁྱོད་ཚོས་ཁོ་ལ་མཛུབ་མོ་ཙམ་ཐུག་ན་ངས་རང་སྲོག་གཅོད་རྒྱུ་
ཡིན” ཞེས་བློ་བརྟན་འགྱུར་མེད་ཀྱིས་བཤད་པས་མཱ་ཡིང་ཀྲང་ཡང་དོགས་མི་བདེ་བར་
གྱུར་པའམ་ཡང་ན་ཐུབ་བསྟན་ཉི་མའི་ངོ་ལ་བལྟས་ནས་བུ་ཕྲུག་དེ་ཚེ་ཐར་དུ་བཏང་བ་
87



གཡུ་དྲུག་དཀར་དཔེ་ཚོགས།
རེད།
མི་རྣམས་ཀྱིས་ཐབས་བཀོད་སྣ་ཚོགས་འཐེན་པས་བཟང་མོར་དྲན་པ་སོས་ཤིང་མོས་
ཐོག་མར་བུ་ཕྲུག་དེ་བྲང་ཁར་སྦྱར་ནས་སླར་ཡང་དབང་བོ་ཤོར། ཕར་བལྟས་ན་མོར་རང་
གི་བུ་དང་འདྲ་བའི་འདང་ཞིག་ཡོད་ལ་མུ་མཐུད་དུ་སྙོར་སྐྱོང་བྱེད་སྲིད་པའང་ཁོ་ཐག་
ཡིན་པ་འདྲའོ།།
88



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། བསམ་པ་
ར་ལོ།
དང་པོ།
ཤོག་དཀར་མདུན་ལ་བླངས་ནས་ར་ལོའི་གཏམ་རྒྱུད་འབྲི་རྒྱུ་ནི་སྤྲོ་སྣང་ལྡན་པའི་
དོན་ཞིག་མ་ཡིན་ཏེ – ནམ་རྒྱུན་ཁོའི་སྣ་མདོར་འཕྱང་བའི་སེར་ལ་སྦོམ་པའི་སྣབས་དེ་
ངའི་མིག་ལམ་ནས་ཕར་གཡོ་ཚུར་གཡོ་བྱེད་ཀྱིན་འདུག །
ར་ལོ་མི་ཡུལ་འདིར་སྐྱེས་པ་ནས་བཟུང་ཨ་མ་མ་གཏོགས་གཉེན་ཉེ་ཟེར་བ་ཞིག་
ཐོས་མ་མྱོང་། ཁོས་སྐད་ཆ་སྨྲ་ཤེས་པའི་དུས་སུ་སྡེ་བའི་ནང་གི་སྐྱེས་པ་མ་རབས་ལ་ལས་
ཁོ་ལ“ཁྱོད་ཀྱི་ཨ་ཕ་སུ་ཡིན།”ཞེས་ཀུ་རེའི་ཚུལ་གྱིས་འདྲི་བར་བྱེད། དེ་ནི་ར་ལོར་མཚོན་
ན་ངེས་པར་དུ་ཨ་མར་འདྲི་དགོས་པའི་དོན་ཞིག་རེད།
''ཨ་མ། ངའི་ཨ་ཕ་སུ་རེད།”
89



གཡུ་དྲུག་དཀར་དཔེ་ཚོགས།
རྗེས་སུ་ཨ་ཕ་ཞེས་པ་གཏན་ནས་གླེང་མི་ཆོག ཨ་མས་ཁོ་ལ་འགྲམ་ལྕག་གཅིག་
གཞུས་པ་དང་མཉམ་དུ་ཁོ་རང་ཚུར་འཐེན་ནས་རང་གི་བྲང་ཁར་སྦྱོར་བར་བྱེད། ཡིན་
ན་ཡང་དུས་ཡུན་རིང་བོ་ཞིག་མ་འགོར་བར་མཚན་མོའི་དུས་སུ་སྐྱེས་པ་ཞིག་ཁོ་ཚང་
ལ་ཡོང་གིན་འདུག ཕྱིས་སུ་རིམ་བཞིན་ཉིན་དཀར་ཡང་ཡོང་སྟེ་མཐའ་མར་ཁོང་ཚང་
ནས་གཞི་སྡོད་བྱས་སོང་། དེ་དུས་ཨ་མས་བྱམས་བརྩེའི་ངང་ནས“ར་ལོ། ངའི་གཅེས་ཕྲུག
མི་འདི་ཁྱོད་ཀྱི་ཨ་ཕ་རེད་ཟེར། འོན་ཀྱང་མི་དེ་ནི་བྱིས་པ་གཞན་དག་གི་ཨ་ཕ་དང་མི་
འདྲ་བར་ར་ལོ་ལ་ཀ་ར་གཅིག་ཀྱང་ཉོས་མ་མྱོང་ལ་འོ་ཞིག་ཀྱང་མི་བྱེད་པར་མ་ཟད། ར་
ལོ་དེའི་གམ་ལ་བཅར་ཚེ་ཁོས་སུན་སྣང་གི་ངང་ནས”ཧེ། སྣ་མདོའི་སྣབས་ལ་ལྟོས་དང་།
ཕར་སོང”ཟེར། ངོ་མ། ར་ལོའི་སྣབས་དེ་རང་འབབ་ཀྱི་ཆུ་བཞིན་དུ་ད་ཕྱིས་ན་ད་བཞུར་
འོངས་པས་ཁོའི་ཨ་མས་རྟག་ཏུ་ཡང་ཀླད་ཞོ་བཞུར་གྱིན་འདུག་ཟེར། །
ཤེས་མེད་ཚོར་མེད་ངང་ར་ལོ་ཕོ་ལོ་བཅུ་བཞིར་སླེབས་ནའང་ཡ་ཁའི་སྣབས་དེ་སྔར་
ལས་ཀྱང་སྦོམ་ཞིང་རིང་བོར་འཕྱང་འདུག་པ་ལས་ཁོའི་ན་ཟླ་ཚོས་རྟ་རྒྱུག་མདའ་རྩེད་
བྱེད་ཀྱིན་ཡོད་ནའང་ཁོ་རང་ད་རུང་ཞོན་པ་གཡུང་མ་ཞིག་ལའང་གཅིག་པུར་ཞོན་མི་
པོད་པར་ཨ་མའི་འཕོང་ལ་བཟུང་ནས་འགྲོ་དགོས། དེ་དུས་ལ་ལས”ར་ལོ། ཁྱོད་ཀྱིས་ཨ་
མ་པང་ལ་བཟུང་ནས་འགྲོ་བ་ཡིན་ནམ།”ཞེས་ཀུ་རེའང་བྱེད།
རུ་དགུན་སར་སྤོར་བའི་སྔ་མོ་ཞིག་ལ། ར་ལོས་གཡག་ཅིག་གི་སྣ་ནས་བཟུང་ཞིང་ཕ་
ཡར་གྱིས་དེ་ལ་ཁལ་འགེལ་བཞིན་པའི་སྐབས་སུ་གཡག་དེ་འདྲོག་རྒྱུག་ཅིག་བྱས་པ་ན་
ཕ་ཡར་གྱིས་ར་ལོ་ལ“སྲ་མོ་བྱོས། དམ་པོར་ཟུངས”ཟེར།
ར་ལོས་ཨམ་གཙིགས་བསྡམས་ནས་མ་ཁར་སོ་བཏབ་ཅིང་སྣབས་སོ་ཐོག་ལ་ཐིགས་
བཞིན་དུ་གཡག་སྣ་དམ་པོར་བཟུང་ནས་བསྡད།
འོ་ཡ། མི་ཞིག་ཡོད་ན་ཁྱི་ཞིག་གི་ཡན་རེད།“ཕ་ཡར་ཡིད་ཚིམ་པའི་ངང་ནས“དམ་
90



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ༼ཁ་བ་
པོར་ཟུངས། དམ་པོར… "ཞེས་ཚིག་མཇུག་མ་རྫོགས་གོང་གཡག་དེ་སླར་ཡང་སྐོར་
རྒྱུག་ཅིག་བྱས་པས་ར་ལོ་ཁ་སྦུབ་ཏུ་བསྐྱེལ་ཏེ་ལག་གི་སྣ་ཐིག་ཤོར་མ་ཐག གཡག་རྒན་དེ་
གདོན་ཞུགས་པ་ལྟར་བང་གིས་བརྒྱུགས་ནས་རྒྱབ་ཀྱི་སྐྲ་ཡང་དབོ་ཞབས་ལ་ལྷུང་སྟེ་རྨིག་
པས་བརྫིས་པས་དངོས་པོ་རྣམས་ལེན་རྒྱུ་མེད་པར་བཟོས། །
“ཚིག་པ་གཡག་ལ་ཟོས་ན་ལྕག་གིས་རྟ་ལ་བྲབས”ཟེར་བའི་དཔེ་ལྟར་ཕ་ཡར་ཁོང་
ཁྲོའི་ངང་ནས་བརྒྱུགས་ཡོང་སྟེ ”ར་ངན་སྣབས་ལུག་འདིས་གཡག་སྣ་ཞིག་ཀྱང་འཛིན་
མི་ཐུབ”ཟེར་བཞིན་ར་ལོར་འགྲམ་ལྕག་ཚ་བོ་གཉིས་གཞུས་ནས་སྣབས་དེ་མ་ནེའི་མགོ་
ནས་བྲང་ཁའི་བར་འདྲུད་དུ་བཅུག་པ་ན་ཨ་མ་བརྒྱུགས་ཡོང་ནས“ཁྱོད་ཀྱིས་ངའི་བུ་ལ་
རྡུང་མི་ཆོག ད་ནས་བཟུང་ཁྱོད་ཀྱིས་ངའི་བུ་ལ་མཛུབ་གུས་གཅིག་ཐུག་ན… ཁྱོད་རང་
ཁྱིམ་འདི་ན་འདུག་ས་མེད”ཟེར།
“ཧ་ཧ། ངས་ཁྱོད་མ་བུ་གཉིས་ཀར་སྙིང་རྗེ་ནས་བསྡད་པ་མ་གཏོགས་འདུག་འདོད་
ཆེ་ནས་བསྡད་པ་མིན། ང་རང་ད་ལྟ་ཉིད་ལ་འགྲོ་ཆོག་ཕ་ཡར་དངོས་གནས་ལམ་ལ་ཆས་
སོང༌།
''ཨ་ཕ་འགྲོ་རུ་མ་འཇུག."
“ཁྱོད་ཀྱིས་ཁྱི་ཁ་ཟུམ་ནས་སྡོད། ཁྱོད་ལ་ཨ་ཕ་ཞིག་གང་ན་ཡོད།” འགྲམ་ལྕག་གཅིག་
དང་མཉམ་དུ་ར་ལོ་བྲང་ཁར་སྦྱར་ནས་མ་བུ་གཉིས་ཀ་དུས། །
འཇིག་རྟེན་ཁམས་ན་ཇི་འདྲའི་མི་མང་བོ་ཞིག་ཡོད་པ་རེད་ཨང་། ཡིན་ནའང་ར་
ལོར་དེའི་ཁྲོད་ན་ཨ་མ་མ་གཏོགས་གཉེན་ཉེ་གཅིག་ཀྱང་མེད་ལ། དེ་ནི་ཨ་མར་ཡང་
དེའི་ཁྲོད་ན་ར་ལོ་མ་གཏོགས་གཉེན་ཉེ་གཅིག་ཀྱང་མེད་པ་དང་འདྲ། འོན་ཀྱང་འཆི་
བདག་གིས་དེ་ལ་སྙིང་རྗེ་ཞིག་གང་ནས་སྒོམ། དེ་ནི་ལུག་ཁྱུའི་ནང་ལ་སྤྱང་ཀི་བརྒྱུགས་
དུས་གང་ཟིན་ན་དེ་ཡིན་པ་ལྟར། ད་ཐེངས་འཇིག་རྟེན་ཁམས་ཀྱི་མི་མང་བོའི་ནང་ནས་
91



གཡུ་དྲུག་དཀར་དཔེ་ཚོགས།
བསམ་བཞིན་ར་ལོའི་ཨ་མ་ཕྱི་མའི་ཡུལ་དུ་ཁྲིད་སོང་། སྤྱིར་ཁོང་མ་བུ་གཉིས་ལ་གཉེན་ཉེ་
གཅིག་ཀྱང་མེད་ནའང་དེ་དུས་མིག་ཆུ་མི་གཏོང་བའི་མི་གཅིག་ཀྱང་མེད། དེ་ནི་ར་ལོར་
སྙིང་རྗེ་སྐྱེས་པ་སྨོས་ཅི་དགོས།
གཉིས་པ།
ར་ལོའི་ཨ་མ་ཤི་བའི་ལོ་དེའི་དབྱར་ཁར། སྡེ་བའི་ནང་གི་མི་བསམ་ཤེས་འགས་གྲོས་
བྱས་ནས་ར་ལོ་ཡུལ་ཚོའི་སློབ་ཆུང་ནང་ལ་བསྐྱལ་ཡོང་བ་རེད། དེ་ནི་ཁོ་རང་ཡི་གེ་སློབ་
པར་བསྐྱལ་ཡོང་ཟེར་བ་ལས་དོན་དངོས་སུ་འཚོ་བ་འཁྱོལ་ཐབས་སུ་བསྐྱལ་ཡོང་ཟེར་ན་
འགྲིག
ང་ཡང་ལོ་དེར་སློབ་གྲྭར་ཞུགས་པ་ཡིན་པས་ར་ལོ་ངེད་གཉིས་འཛིན་གྲྭ་གཅིག་
ཏུ་འདུས། འོན་ཀྱང་ར་ལོ་ང་ལས་ལོ་ལྔས་ཆེ་ལ་ང་ཚོའི་འཛིན་གྲྭའི་ནང་གི་ལོ་ཆེས་ཆེ་
བའང་ཁོ་རང་རེད།
དང་ཐོག་ར་ལོ་སློབ་སྦྱོང་ལ་ཤིན་ཏུ་བཟང་བ་འདྲ་སྟེ། སློབ་གྲོགས་སུས་ཀྱང་ཀ་མད་
སུམ་ཅུ་བློར་མ་ཟིན་གོང་ལ་ར་ལོས་ཐོག་མར་བློར་ཟིན་པས་དགེ་རྒན་གྱིས་ཀྱང“ཚང་
མས་ར་ལོར་སློབ་སྦྱོང་བྱོས”ཟེར།
འོན་ཀྱང་ཉིན་འགའི་རྗེས་སུ་དགེ་རྒན་གྱིས་སློབ་གྲོགས་རེ་རེར་ཀ་མད་སུམ་ཅུ་སྒོ་
སམ་སྟེང་ལ་འབྲི་རུ་བཅུག་དུས་ར་ལོས”ཀ“གཅིག་པོའང་འབྲི་མ་ཤེས་པས་སློབ་གྲོགས་
ཚང་མ་གད་མོ་ཤོར་བ་དང༌། དགེ་རྒན་གྱིས“ཚང་མས་ར་ལོར་སློབ་སྦྱོང་བྱེད་མི་རུང”
གསུངས།
ཚང་མས་ར་ལོར་སློབ་སྦྱོང་བྱེད་མི་རུང”ཞེས་སློབ་གྲྭ་ཡོངས་སུ་ཁྱབ་སོང་།
92



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། -
ར་ལོར་ངོ་མ་སློབ་སྦྱོང་བྱེད་མི་རུང་བ་འདྲ་སྟེ། ང་ཚོ་འཛིན་གྲྭ་འཕར་སྐབས་
ར་ལོ ས་ད་རུང་ཀ་མད་སུམ་ཅུ་འབྲི་མི་ཤེ ས་པས་སློབ་སྦྱོང་མི་བཟང་བ་དང༌།
རྒྱུན་པར་སྣབས་ལུག་པས་གཙང་སྦྲ་མི་བཟང་། དུ་བ་འཐེན་པས་སྒྲིག་ལམ་ཡང་
མི་བཟང་ཟེར་ནས་འཛིན་གྲྭ་འཕར་མ་ཐུབ། འོན་ཀྱང་དེ་ནི ་ར་ལོར་མཚེ ན་
ན་སེམས་ཁུར་བྱེད་དགོས་པའི་དོན་ཞིག་མིན་ཏེ། རྒྱུ་མཚན་ནི་ཁོ་ལ་འཛིན་གྲྭ་
འཕར་མ་ཐུབ་པ་ལ་སྡིགས་དམོད་བྱེད་མཁན་མེད་པས་རེད། ར་ལོས་སེམས་ཁུར་
བྱེད་ས་གཙོ་བོ་ནི་ཁོ་རང་དབྱར་གནང་སྐབས་སུ་ཡུལ་ལ་འགྲོ་ས་མེད་པ་དང་།
དགེ་སློབ་ཚོ་ཡུལ་ལ་སོང་རྗེས་ཁོའི་དུ་བའི་འབྱུང་ཁུངས་ཆད་པ་དེ་རེད། དེ་ཡང་མ་གཞི་
ར་ལོའི་དུ་བའི་འབྱུང་ཁུངས་ནི་དགེ་རྒན་ཚོའི་ཁྱིམ་ལུད་དང་། འཛིན་གྲྭ་མཐོན་པོའི་
སློབ་མ་ཚོའི་གྱོན་པ་བཀྲུ་བའམ་ཟ་མ་ལེན་པ། ཉིན་རེས་ཀྱི་སློབ་མ་ཚོའི་ཚབ་ཏུ་སློབ་
ཁང་ལ་གཙང་སྦྲ་བྱས་ན་དེ་ཚོས་ར་ལོར་དུ་བ་རྐང་རེ་སྟེར་བཞིན་ཡོད་པ་དེ་རེད། །
འབྲོག་ཕྱོགས་ཀྱི་སློབ་མ་ཚོར་གོམས་གཤིས་ངན་པ་ཞིག་ཡོད་པ་ནི་གནང་བ་བྱིན་
ན་དུས་ལྟར་ཕྱིར་མི་འོང་བ་དང་། དབྱར་གནང་དགུན་གནང་ཚར་ནས་ཕྱིར་ཚོགས་དུས་
ཀྱང་མ་མཐའ་ཡང་ཉིན་ལྔ་དྲུག་ལ་སློབ་འགོ་རྩོམ་མི་ཐུབ། འོན་ཀྱང་ར་ལོས་ཡུལ་ལ་
གནང་བ་ཐེངས་གཅིག་ཀྱང་ཞུས་མ་མྱོང་བར་མ་ཟད། དབྱར་དགུན་གནང་ལའང་ཕྱིར་
མ་འཚོགས་གོང་ནས་སློབ་གྲྭར་སླེབས་ཡོང་། དེའི་ཐད་ནས་ངོ་མ་ཚང་མས་ར་ལོར་སློབ་
སྦྱོང་བྱས་ན་འགྲིག
སློབ་གྲྭ་ཞིག་གི་ནང་ན་འཁོན་རྡུང་རེ་གཉིས་ཙམ་ཡང་མེད་པ་ག་ལ་སྲིད། ང་ཚོའི་
སློབ་གྲྭའང་དེ་ལྟར་ཡིན་ཏེ། སློབ་མ་བསྟན་བཤིག་ལ་ལས་བསམ་བཞིན་ར་ལོའི་ཐོས་ས་
ནས“ཚང་མས་ར་ལོར་སློབ་སྦྱོང་བྱེད་མི་རུང”ཟེར་བ་ན། ར་ལོས་སློབ་མ་དེ་ཡར་བདའ་
མར་བདའ་བྱས་ནས་གཏོང་བར་མི་བྱེད། གལ་ཏེ་སློབ་མ་དེས་ཁ་ཕྱིར་འཁོར་ནས་ཁོ་དང་
93



གཡུ་དྲུག་དཀར་དཔེ་ཚོགས།
རྡུང་རེས་རྒྱག་རྩིས་བྱས་ཚེ་ར་ལོས“ང་ལ་དགེ་རྒན་གྱིས་རྡུང་རེས་མ་རྒྱག་ཟེར།”ཟེར་ནས་
ཇེ་གཉོམ་དུ་འགྲོ། འོན་ཀྱང་སློབ་མ་དེས་ཁོ་ལ་མ་བརྡུངས་པར་ཕར་འགྲོ་རྩིས་བྱས་པ་ན་
ར་ལོས་སླར་ཡང་དེའི་རྗེས་བསྙེགས་ཏེ”ང་ལ་སློབ་སྦྱོང་བྱེད་མི་རུང་དོན་ཅི་ཡིན།”ཟེར་
བཞིན་དཔུང་གཏུག་རྒྱག་པར་བྱེད། ཉིན་ཞིག་ཁོ་ལས་ལོ་བདུན་གྱིས་ཆུང་བའི་སློབ་མ་
ཞིག་གིས་ཁོ་རང་ཁ་སྦུབ་ཏུ་མནན་ནས་རྒྱབ་ལ་ཞོན་ཏེ་“ངའི་རྟ་འདི་གོམ་ལག་བདེ་བར་
ལྟོས་དང་།”ཟེར་ཞོར་ཨོང་རྡེབ་བྱེད་ཀྱིན་འདུག ར་ལོས“ ཨ _ དགེ་རྒན…"ཟེར་
བཞིན་ངུས་ནས་མིག་ཆུ་སྣབས་དང་འདྲེས་ཤིང་སྣབས་སྟེང་ལ་ས་རྡུལ་འབྱར་ཏེ་འཕག་
འཚག་ཇི་ལྟར་བྱས་ཀྱང་སློབ་མ་དེ་ཕར་གཡུག་མ་ཐུབ། དེ་ནས་བཟུང་ཚང་མས་ར་ལོ་
གཟུགས་ཆེ་བ་མ་གཏོགས་ཤེད་མེད་པ་ཤེས་ཏེ་ཁོ་ལ་གཉོམ་འཇོག་མཁན་ཇེ་མང་དུ་སོང་།
ང་ཚོ་ཐེངས་གཉིས་པར་ལོ་རིམ་འཕར་སྐབས་ར་ལོས་ད་རུང་ཀ་མད་སུམ་ཅུ་ཀློག་
ཤེས་པ་ཙམ་ལས་འབྲི་མི་ཤེས་པས་ལོ་རིམ་འཕར་མ་ཐུབ་ལ། ཐེངས་གསུམ་པ་དང་བཞི་
བའང་དེ་ལྟར་ཡིན། འོན་ཀྱང་དགེ་རྒན་ཚོས་སྐམས་ལུག་རེ་བཤའ་སྐབས་ར་ལོ་ནི་མེད་
དུ་མི་རུང་བ་ཞིག་ཡིན་པས་ལོ་རིམ་འཕར་མ་ཐུབ་ན་ཡང་སྐྱོན་མེད་པ་འདྲ།
ལོ་ལྔ་བར་ང་རང་སློབ་ཆུང་ནས་མཐར་ཕྱིར་ཏེ་རྫོང་མི་རིགས་སློབ་འབྲིང་ནང་དུ་
ཞུགས།
གསུམ་པ།
དགུན་དཀྱིལ་གྱི་ཞོགས་པ་ཞིག་ལ། ནུབ་བྱང་མཐོ་སྒང་ལ་ཅི་འདོད་དུ་ཡོད་པའི་
རླུང་དང་ཁ་བས་བར་སྣང་ཁམས་ན་རང་མོས་ཀྱིས་འཁྲབ་སྟོན་བྱེད་ཀྱིན་ཡོད་པས་ངས་
གཞུང་ལས་ཁང་གི་ལྕགས་ཐབ་ནང་ལ་མེ་འུར་འུར་དུ་བུས་པ་ཡིན།
94



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ས་ལུ་
གློ་བུར་དུ། འབྲོག་པ་ཞིག་གིས་སྒོའང་མ་བརྡུངས་པར་ནང་ལ་འཛུལ་ཡོང་སྟེ་འདི་
མི་དམངས་ཁྲིམས་ཁང་ཨེ་རེད”ཟེར།
''རེད། ཁྱོད་ལ་དོན་ཅི་ཡོད།”
“ཨ་ཙི། ཁྱོད་དོན་གྲུབ་མིན་ནམ།”
''ཡིན་ཡ། ཁྱོད…..
ངོ་མི་ཤེས་ཁུལ་མ་བྱེད”ཟེར་བཞིན་དུ་ཁོས་རང་འགུལ་གྱིས་རྐུབ་སྟེགས་ཤིག་
ལྕགས་ཐབ་གམ་ལ་འཐེན་ནས་སྟེང་དུ་བསྡད་མ་ཐག”ལས་བྱེད་པ་བྱས་རྗེས་སློབ་གྲོགས་
ཡང་བརྗེད་སོང་ངམ”ཟེར།
འོ། འདི་ནི་ལོ་བཅུ་ལྷག་སྔོན་གྱི་ངའི་སློབ་གྲོགས་ར་ལོ་མ་ཡིན་ནམ། ཨ་ཙི། ར་ལོ་
ངོ་མ་རྒས་འདུག ཁོའི་ཐོད་པར་གཉེར་མ་བབས་ཤིང་མཆུ་འགྲམ་དུ་རིང་ཐུང་མི་མཉམ་
པའི་ཁ་སྤུ་ཡང་མང་བོ་སྐྱེས་འདུག འགྱུར་མེད་པ་ནི་སྣ་མདོའི་སེར་ཞིང་སྦོམ་པའི་
སྣབས་དེ་རེད། །
“ཡ། ངོ་ལོས་ཤེས། ཁྱོད་ལ་དོན་ཅི་ཡོད་དམ།"
དོན་དག་ལོས་ཡོད།”ར་ལོས་སྣབས་ཁུང་འཇིབ་ཅིག་བྱས་ནས“ངའི་ཆུང་མ་གཞན་
གྱིས་ཕྲོགས་སོང་། མི་དེའི་མིང་ལ་བསོད་ནམས་དར་རྒྱས་ཟེར། ཁོ་རང་ང་ཚོའི་སྡེ་བའི་
ནང་གི་མི་ཆེས་ཐ་ཤལ་བ་ཞིག་ཡིན། དེ་མ་རེད་བསམ་ན་ཁྱོད་རང་སོང་ནས་ང་ཚོ་བྲག་
དམར་སྡེ་བའི་རྒན་གཞོན་ཀུན་ལ་དྲིས་དང་ཤེས། ཚེ་ཟད་དེས་ན་ནིང་ཨ་ཁུ་རབ་རྒྱས་
ཚང་གི་རྟ་བརྐུས་མྱོང་། ད་ལོ་ཡང་ཨ་ནེ་མཚོ་སྐྱིད་ཚང་གི་མཛོ་རྒན་བརྐུས་ནས་ཧོས་
ཧོས་ཤིག་ལ་བཙོངས། ཁ་སང་ཡང་ཁོས་ཅི་མི་སྙམ་པར་ང་ལ་རྡུང་རྡེག་བྱས་པར་མ་ཟད་
ངའི་ཆུང་མའང་འཕྲོགས་སོང་། དེས་ན་ཁྱོད་ཚོ་ཁྲིམས་ཁང་ལ་བསོད་ནམས་དར་རྒྱས་
ནོན་པའི་ཁྲིམས་ཤིག་མེད་པ་ཡིན་ནམ་ཡང་ན་ཁྱོད་ཚོ་ཁོ་ལ་སྐྲག་པ་ཡིན། ཁྱོད་ཚོ་མི་
95



གཡུ་དྲུག་དཀར་དཔེ་ཚོགས།
དམངས་ཁྲིམས་ཁང་གིས་ང་འབྱོར་མེད་གྲལ་རིམ་ར་ལོ་ལ་རོགས་བྱེད་ན་དེ་རིང་ཡིན་ལ་
མི་བྱེད་ནའང་དེ་རིང་ཡིན།” ར་ལོས་བཤད་ཀྱིན་བཤད་ཀྱིན་སྣབས་ལུག་ནས་མ་ནེའི་
མགོ་ལ་ཐུག་སོང་།
“ཁྱོད་ལ་རོགས་ལོས་བྱེད། ཡིན་ནའང་ང་ཚོའི་གཞུང་ལས་ཁང་འདི་ཉེས་དོན་ཁང་
ཡིན་ལ་ཁྱོད་ཀྱི་གྱོད་གཞི་འདི་དམངས་དོན་ཁང་ལ་བཤད་དགོས།”
“ངས་དམངས་དོན་མ་དོན་མི་ཤེས།ར་ལོ་ཁོང་ཁྲོ་ལངས་བྱུང་བ་འདྲ། “ཁྱོད་ཚོ་
བསོད་ནམས་དར་རྒྱས་ལ་སྐྲག་པ་མིན་ན་ཁོ་རང་བཙོན་ལ་བཅུག་སྟེ་ངའི་ཆུང་མ་ཕྱིར་
སྤྲོད་དགོས། ཁོ་མོ་ཡང་བཙོན་ལ་འཇུག་རན་འདུག"
“བྲེལ་བ་མ་ལངས།ངས་ར་ལོར་དུ་བ་རྐང་གཅིག་བྱིན་ནས”སློབ་གྲོགས་ར་ལོ། འུ་
གཉིས་ལོ་མང་བོར་ངོ་མ་ཐུག་པས་ཐོག་མར་ཁ་བརྡ་ཞིག་བྱོས་དང་། ཁྱོད་རང་ལོ་མང་
བོར་རིག་རྒྱུ་མེད་པ་གང་ལ་སོང་བ་ཡིན།
"དེ་རེད། དེ་ཆོག་གི“ར་ལོའི་གཤིས་ཀ་ཇེ་འཇམ་དུ་སོང་ནས་ང་ལ་ཁ་བརྡ་བྱས་
བྱུང་། །
གཤམ་ནི་ར་ལོ་ངེད་གཉིས་ཁ་བྲལ་རྗེས་ཀྱི་དོན་དག་འགའ་ཡིན་ལ། ངས་སྒྲུང་རྩོམ་
གྱི་ཁྱད་ཆོས་ཡོང་ཆེད་འཕྲི་སྣོན་ཅུང་ཙམ་བྱས་པ་མ་གཏོགས་ཕལ་ཆེར་དངོས་དོན་ཡིན་
པས་སྙིང་ཉེ་བའི་ཀློག་མཁན་རྣམ་པས་ཡིད་ཆེས་བྱས་ཆོག
བཞི་བ།
ར་ལོས་ཀ་མད་སུམ་ཅུ་འབྲི་མི་ཤེས་ནའང་སློབ་ཆུང་དེའི་ནང་གི་དགེ་རྒན་ཕལ་
ཆེར་ལས་ཀྱང་ལོ་ཆེ་བས་ཁོ་རང་ངོ་མ་སློབ་གྲྭའི་ནང་ནས་འཇོག་ཐབས་མེད་པས་ཕྱིར་མི་
96



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
གཏོང་ཀ་མེད་བྱུང་། (ཁ་གཡོར་ས་ནི་ར་ལོས་མཚན་མོར་བུད་མེད་དགེ་རྒན་ཞིག་གི་སྒོ་
བརྡུངས་པ་རེད་ཟེར)དེས་ན་ར་ལོ་ལ་ཁྱིམ་དང་གཉེན་ཉེ་མེད་པས་ཁོ་རང་གང་འདོད་དུ་
འཁྱམ་པ་ལས་ཐབས་ཅི་ཡོད།
ར་ལོ་དང་ཐོག་སུ་ཚང་ལ་སླེབས་ནའང་རང་འགུལ་གྱིས་དེ་ཚང་ནས་ལས་ཀ་ལས་
པ་དང་ཟོག་འཚོ་རུ་འགྲོ་བས་ཁོའི་ལྟོ་བར་འདང་རྒྱག་མེད་པར་གྱུར། སྐབས་ཤིག་ལ་ཁྱིམ་
ཚང་ཞིག་གིས“ཨེ _བུ་མོར་གང་ལྟར་མག་པ་ཞིག་དགོས་འདུག མི་རྐྱང་ར་ལོ་འདིས་
ཡ་ཁའི་སྣབས་ཉར་མི་ཐུབ་ནའང་ཟོག་རྫི་བཟང་བོ་ཞིག་ཡིན་པར་མ་ཟད་གོ་ཚད་ལ་ཁོའི་
ལག་པ་གཙང་མ་རེད་ཟེར། དེས་ན་ཁོ་རང་མག་པར་བཞག་ན་གཉེན་རྟགས་ཀྱང་སྟེར་མི་
དགོས་པས་མི་བཟང་ངམ”ཟེར། །
དེ་ནི་ར་ལོའི་འདོད་ཐོག་ཏུ་རྟ་བརྒྱུགས་པ་རེད།
ཡ་མཚན་ཞིག་ལ་ར་ལོ་རིམ་བཞིན་གདོན་གྱིས་བསླུས་པ་ལྟར་ང་རང་ཁྱོད་ཚང་གི་
མག་པ་ཡིན་པ་ལས་གཡོག་པོ་མིན”ཟེར་ནས་ལས་ཀ་ཅི་ཡང་མི་ལས་ཤིང་ཟོག་རྫི་ལའང་
མི་འགྲོ། དེ་ལྟར་ཨ་ཞང་ཚང་ལྷག་པར་ཁྲོས་ཏེ“ཨ་ཨ། དྲིན་ཆེན་ལ་དྲིན་ལོག་ཟེར་བ་
འདི་མིན་ན་ཅི་ཡིན། མི་རྐྱང་སྣབས་ལུག་འདི་ལ་གཞན་ན་མ་དཔེ་བའི་བརྙས་བཅོས་
ཤིག་མ་བྱས་ན་བུ་མིན”ཟེར། ཡིན་ནའང་ར་ལོའི་ཐོས་ས་ནས་ཚིག་ཟུར་ཙམ་ཡང་མ་གླེང་
བར་ཁོ་རང་ཅི་འདོད་བཞིན་སྡོད་དུ་བཅུག ར་ལོའི་ཡ་ཁའི་སྣབས་ལ་འདག་ཐབས་མེད་
ནའང་ཁ་ཤའི་སེར་ཁ་རྣམས་སོས་ཤིང་གདོང་ལ་དམར་མདངས་རྒྱས་པར་མ་ཟད། ཉིན་
ལྟར་ཕྲ་ཞིང་ཐུང་བའི་རལ་བ་ཕྱི་བའི་རྔ་མ་འདྲ་བ་ཞིག་བཞག་ཡོད་པ་དེ་ཡང་ཡང་ཤད་
ནས་འདུག་ལ་སྐད་ཆ་བཤད་སྐབས་ཀྱང''ཨ -- " "འོ _ " “དེ་འདྲ་ཡིན་ནམ _
''ཡ་མཚན _ “ “གོ་མ་མྱོང་ཡ _ “ “གནའ་མིའི་གཏམ་དཔེ་ལ _ “ཟེར་ནས་ཚིག་
གི་བར་ཐག་ཀྱང་ལྡབ་འགྱུར་གྱིས་ཇེ་རིང་དུ་སོང་ནས་ཉིན་འགའི་སྔོན་གྱི་མི་རྐྱང་སྣབས་
97



གཡུ་དྲུག་དཀར་དཔེ་ཚོགས།
ལུག་རེད་ཟེར་ན་སུས་ཀྱང་རྣ་བར་མི་འགྲོ་བའི་ཚད་ལ་སླེབས་ཡོད།
འོན་ཀྱང”གཞན་ན་མ་དཔེ་བའི་བརྙས་བཅོས”ཤིག་གིས་ཁོ་ལ་བསྒུགས་ཡོད་པ་ར་
ལོས་གང་ནས་ཤེས།
ཉེ་སྔོན་ཁྱིམ་ཚང་དེས་ཆང་དང་དུ་བ། ཀ་ར་ཉོས་ཤིང་། གོ་རེ་ལས་པ་དང་སྐམས་
ལུག་བཤས་ནས་སྟོན་ཆེན་ཞིག་ལ་གྲ་སྒྲིག་བྱེད་ཀྱིན་ཡོད་པ་འདྲ། ར་ལོས་འདི་ཅི་ཡིན་
དྲིས་ཚེ་འུ་ཚང་ལ་བླ་ཆེན་ཞིག་སླེབས་རྒྱུ་རེད་ཟེར།
“འོ _ དེ་ངོ་མ་འུ་ཚང་གི་བསོད་ནམས་རེད་ཡ _ " ར་ལོས་རལ་བ་ཤད་བཞིན་
དུ་དེ་སྐད་སྨྲས། །
ར་ལོར་གོམས་གཤིས་ཤིག་ཡོད་པ་ནི་ཞོགས་པ་མལ་ལས་ལངས་པ་ཤིན་ཏུ་འཕྱི། དེ་
རིང་ཡང་ཁོ་རང་གོམས་སྲོལ་ལྟར་ཕལ་ཆེར་ཉིན་གུང་ལ་ཉེ་དུས་ཡར་ལངས་ཏེ་སློག་པ་
གཡང་ཤམ་བྱས་ནས་རས་གུར་གྱི་སྒོར་བུད་དུས་སྦྲ་སྒོ་ན་རྟ་མང་བོ་བཏགས་ཡོད་པ་དང་
ཁྱིམ་ན་གླུ་ལེན་གར་རྩེད་བྱེད་ཀྱིན་འདུག་པས། ར་ལོའི་སེམས་ལ“བླ་ཆེན་ཕེབས་བྱུང་།
བསམས་ཏེ་མྱུར་དུ་སྐ་རགས་བཅིངས་ནས་ཕར་སོང་བ་ན་ཚང་མས་ངོ་མཚར་བའི་མིག་
གིས་ཁོ་ལ་བལྟས་འདུག ར་ལོ་ཧ་ལས་ཏེ་ཡར་ལྟ་མར་ལྟ་བྱས་དུས་རང་གི་ཆུང་མ་དེ་ཕོ་
གསར་གཞན་ཞིག་དང་མཉམ་དུ་རྒྱུན་གོས་ཕུན་སུམ་ཚོགས་པས་སྤྲས་ཏེ་གྲལ་ན་དཔུང་
པ་མཉམ་གཤིབ་བྱས་ཏེ་ཙོག་པུར་བསྡད་འདུག་པ་མཐོང་བས་ར་ལོ་དེ་བས་ཀྱང་ཧ་ལས་
ནས་འདི་ཅི་ཡིན”ཞེས་རིག་རིག་བྱེད་བཞིན་དྲིས། །
ཆུང་མའི་མིང་བོས“ངེད་ཚང་ལ་མག་པ་བཞག་པ་མིན་ནམ”ཟེར།
“འུ་ཚང་གི་སུ་ལ་མག་པ་བཞག་པ་རེད།”
''ཨ་ཅེ་མ་གཏོགས་ང་ལ་མག་པ་འཇོག་སྲིད་དམ།”ཟེར་བས་ཚང་མས་ཧབ་ཆ་བརྒྱབ།
ཨ་ཅེར་མག་པ་གཉིས་བཞག་ན་ཆོག་གམ།”
_98



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
རྒྱ་གར་
''ཅི་ཟེར། མག་པ་གཉིས་གང་ན་ཡོད།”
”ང་། ཁོ།” །
ཧ་ཧ་ཧ། མི་རྐྱང་སྣབས་ལུག་འདི་ཆང་མ་འཐུང་བར་བཟི་འདུག ཁྱོད་རང་ངེད་
ཚང་གི་ཟོག་རྫི་ཡིན་པ་ལས་མག་པ་གང་ནས་ཡིན།"
”དཔེ་མི་སྲིད། འདི་འདྲའི་བརྙས་བཅོས་ཤིག་བྱེད་སྲོལ་གང་ན་ཡོད། ང་དེ་རིང་འདི་
ནས་འཆི་མ་ཐུབ་ན་བུ་མིན།”ར་ལོས་ཁུ་ཚུར་ཕྱུར་ནས་བརྒྱུགས་པ་ན་མི་རྣམས་ཀྱིས་ར་
ལོ་འཛིན་ཅི་ཐུབ་བྱས། དེ་ཡང་ཁྱི་ངན་བཀག་ན་མི་ཁོགས། མི་ངན་བཟུང་ན་མི་ཐུབ།”
ཟེར་བའི་དཔེ་ལྟར་ར་ལོ་སྔར་ལས་ཇེ་བཙན་དུ་སོང་སྟེ”ཧ་ཧ། ང་ར་ལོ་ཚང་གི་ཕ་རྒྱལ་
པོའི་འཁྲུངས་རབས། མ་རྒྱལ་མོའི་སྐྱེས་རབས་ཁྱོད་ཚོས་གོ་ཨེ་མྱོང་། ངས་དེ་རིང་སྡེ་བ་
འདི་ཁྲག་དཀྲུགས་དཀྲུགས་ཤིག་མ་བྱས་ན་ང་མི་རྐྱང་ར་ལོ་ཟེར་བ་མིང་ཙམ་ཡིན། ང་ར་
ལོ། ཁྱོད་ཚོ… ''ཞེས་ངར་ངར་གྱིས་བཤད་བཤད་པས་ར་ལོའི་སྣབས་ཁ་ནང་དུ་བཞུར་
ནས་མུ་མཐུད་དུ་བཤད་མ་ཐུབ། །
མི་རྣམས་ར་ལོའི་ཚུགས་ཀར་དགོད་རྒྱུ་གཏིང་ནས་སྐྱེས་ཏེ་ཁོ་རང་གློད་ནའང་ར་
ལོས་སྐུད་པོར་ཁུ་ཚུར་གཞུ་མ་ཕོད་པར་དཔུང་གཏུག་བརྒྱབ། སྐུད་པོས“ངས་དེ་རིང་ཨ་
ཅེའི་གཉེན་སྟོན་གྱི་རྟེན་འབྲེལ་ལ་བསམས་ནས་མི་རྐྱང་སྣབས་ལུག་ཁྱོད་ལ་རྡུང་འདོད་
མི་འདུག ཁྱོད་ཀྱིས་རང་ཚོད་ཟུངས་ལ་གང་ནས་ཡོང་ན་དེ་རུ་ཕྱིར་སོང་”ཟེར། འོན་ཀྱང་
ར་ལོས་དེ་ལ་དཔུང་གཏུག་ཡང་ཡང་བརྒྱབ་ནས་འགྲོ་ན་འགྲོ་རུ་མ་བཅུག་འདུག་ན་
འདུག་ཏུ་མ་བཅུག་པས་དེ་ཡང་ཐབས་ཟད་དེ་ར་ལོའི་རལ་བ་ནས་བཟུང་སྟེ་གཡུག་སྐོར་
ཞིག་བྱས་པ་ན་ར་ལོ་གན་རྐྱལ་དུ་འགྱེལ་བ་དང་རལ་བ་རྩེ་ནས་བལ། །
ཨ་ཧོ། ངའི་རལ་བ་གཡག་རིན་དེ་ཨང… ར་ལོས་ས་ནས་འཕག་འཚག་རྒྱག་
བཞིན་དུ་ཁྱོད་ཀྱིས་ངའི་རལ་བ་མི་འཇལ་ན་ང་དེ་རིང་འདི་ནས་མི་འགྲོ་ཁོ་ཐག་ཡིན་



གཡུ་དྲུག་དཀར་དཔེ་ཚོགས།
ཟེར། །
“ཁྱོད་མི་འགྲོ་ན་ངས་ཁྱོད་ཀྱི་རྣ་བ་གཅོད་རྒྱུ།”སྐུད་པོས་གྲི་བཏོན་ནས་ཚུར་ཡོང་བ་
ན་ར་ལོ་མྱུར་དུ་ཡར་ལངས་ནས་བྲོས་སོང་།
ལྟ་བ།
JIE
ར་ལོས་ཁོ་རང་མ་བདའ་གོང་ལ་ཆུང་མར་མག་པ་བཞག་པ་དེར་སེམས་ཁྲལ་བྱེད་ཀྱི་
མེད་ལ། སེམས་ཁྲལ་བྱེད་ས་གཙོ་བོ་ནི་རང་གི་ཡིད་དུ་འོང་བའི་རལ་བ་དེ་མེད་པར་མི་
གྲལ་ལ་ཇི་ལྟར་འགྲོ་བསམ་གྱིན་ཡོད་པ་དེ་རེད། ཡིན་ནའང་ཅུང་མ་འགོར་བར་ར་ལོའི་
ཕོ་བ་ལྟོགས་པས་ཁོ་རང་མི་གྲལ་དུ་མི་འགྲོ་ཀ་མེད་བྱུང་།
ར་ལོས་སྡེ་བ་མང་བོ་ཞིག་བརྒྱུད་པ་དང་ཁྱིམ་ཚང་མང་བོ་ཞིག་ནས་མི་རྐྱང་དུ་
བསྡད། དང་ཐོག་ཁོ་རང་སུ་ཚང་ལ་སླེབས་ནའང་རང་འགུལ་གྱིས་ལས་ཀ་ལས་པ་དང་
ཟོག་འཚོ་རུ་འགྲོ། འོན་ཀྱང་ཕོ་བ་འགྲངས་རྗེས་རིམ་བཞིནཨ _ ""འོ _ “གནའ་
མིའི་གཏམ་དཔེ་ལ — "སོགས་ཚིག་གི་བར་ཐག་ཤིན་ཏུ་རིང་བའི་སྐད་ཆ་དེ་རྣམས་
བཤད་བཞིན་འདུག་པ་ལས་ཟོག་རྫི་ལ་མི་འགྲོ་བས་ཁྱིམ་ཚང་ལ་ལས་ཁོ་ལ “སོང་”ཟེར་
ནས་དེད་པ་དང་། ལ་ལའི་ཁྱིམ་ནས་ཁོ་རང་རང་འགུལ་གྱིས་བུད་འགྲོ།
ཉིན་ཞིག་ར་ལོ་དགོན་པ་ཞིག་གི་ནང་ལ་སླེབས་ཤིང་། དགོན་པ་དེ་སླར་གསོ་བྱེད་
བཞིན་པའི་སྒང་ཡིན་ལ་གྲྭ་བ་མང་བོ་ཞིག་ཀྱང་སྡུད་ལེན་བྱེད་བཞིན་ཡོད་པར་ཁེལ། །
“སྤྱིར་ན་འཇིག་རྟེན་འཁོར་བར་སྙིང་པོ་མེད། ལྷག་པར་དུ་གསོན་སྙིང་ལེན་རྒྱུ་བོ་
དེས་རང་གི་རལ་བ་གཡག་རིན་ལྡན་པ་དེ་བཅད་སོང་བས་རང་ཉིད་མི་གྲལ་དུ་འགྲོ་སྲོལ་
མེད། ད་ལྟ་གྲྭ་བ་ཞིག་བྱས་ནས་ཨ་མའི་རྗེས་སུ་ཆོས་རེ་བཏོན་ནའང་མི་བཟང་རྒྱུ་མེད་'
1OO



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ht
སྙམ་ནས་ར་ལོས་སྐྱ་ལྭ་ཕུད་ནས་གྲྭ་ལྭ་གྱོན། ཆོས་མིང་ལ“ཆོས་དབྱིངས་གྲགས་པ”ཞེས་
བཏགས།
ཆོས་དབྱིངས་གྲགས་པ་ཚོགས་ལ་ཐེངས་གཅིག་ཀྱང་ཆད་མ་མྱོང་བ་དང་། སྐྱབས་
འགྲོ་སོགས་ཐོག་མའི་འདོན་པ་རྣམས་ཀྱང་ཚང་མའི་སྔོན་ལ་བློར་ཟིན། ཁོའི་སེམས་
ལའང“ཆོས་ཀྱི་འདོན་པ་འདི་སློབ་མའི་སློབ་སྦྱོང་ལས་སླ་བས་དངོས་གནས་སློབ་འདོད་
པ་ཞིག་རེད།”བསམས་ཏེ་མུ་མཐུད་སློབ་སྦྱོང་བྱས་པས་དགེ་བསྐོས་ཀྱིས་ཁོ་ལ་བསྟོད་
བསྔགས་ཡང་ཡང་བྱས་ཏེ་ཕལ་ཆེར་ཆུང་དུས་ཀྱི“ཚང་མས་ར་ལོར་སློབ་སྦྱོང་བྱོས”ཟེར་
བའི་ཚད་ལ་སླེབས་བྱུང་། །
འོན་ཀྱང་ཆོས་དབྱིངས་གྲགས་པས་རིམ་བཞིན་བླ་མ་ཁ་ཤས་དང་གྲྭ་བ་རེ་གཉིས་ཀྱི
གསང་བའི་མཛད་པ”རེ་དང“མངོན་གྱི་སྤྱོད་པ”རེ་མཐོང་ཐོས་སུ་གྱུར་པས་འདི་འདྲ་
ཡིན་ན་དེ་འདྲའི་སྙིང་བོ་མི་འདུག”བསམས་ཏེ་དགོན་པའི་ནང་ན་འཐུང་རྒྱུ་ཡོད་དུས་
དང་། འདས་པོའི་ཁྱིམ་མི་ཚོས་གྲྭ་བ་རྣམས་ལ་སྒོར་མོའི་འགྱེད་རྒྱག་དུས་མ་གཏོགས་
དགོན་པའི་ཉེ་འགྲམ་ན་རྫོང་མཁར་ཞིག་ཡོད་པ་དེར་སོང་ནས་གློག་བརྙན་ལ་ལྟ་བ་དང་
དུ་བ་འཐེན་པ། ཐ་ན”སིལ་ཁུ་”ཡིན་ཟེར་ནས་ཝུ་ཆང་ཡང་འཐུང་གིན་ཡོད་པས་སླར་
ཡང་ཆུང་དུས་ཀྱི་ཚང་མས་ར་ལོར་སློབ་སྦྱོང་བྱེད་མི་རུང”ཟེར་བའི་ཚད་ལ་སླེབས།
དེ་བས་ཀྱང་ཚབས་ཆེ་བ་ཞིག་ནི། ཕྱི་དྲོ་ཞིག་ལ“ཆོས་དབྱིངས་གྲགས་པས་ཕ་གིའི་
སྡེ་བ་དེའི་ནང་གི་བུ་མོ་ཞིག་གི་རྗེས་བསྙེགས་སོང”ཟེར་བའི་བཤད་ཚུལ་ཞིག་རླུང་ལྟར་
དགོན་པའི་ནང་ལ་གྲགས་ཤིང་། དེ་རིམ་བཞིན་དགེ་བསྐོས་དང་གྲྭ་རྒན་རྣམས་ཀྱིས་ཀྱང་
ཐོས་བྱུང་། དགེ་བསྐོས་ཀྱིས་ཆོས་དབྱིངས་གྲགས་པ་ལེ་ལོ་སྒྱིད་ལུག་ཅན་ཞིག་ཡིན་
ནའང་འཇིག་རྟེན་འཁོར་བར་ཞེན་པ་ལོག་ནས་དམ་པའི་ཆོས་ལ་བློ་སེམས་རྩེ་གཅིག་
ཡིན་པས་དེ་འདྲའི་ངོ་ཚ་བྲལ་བའི་དོན་དག་སྒྲུབ་མི་སྲིད། རྫུན་དང་ཕྲ་མ་ཡིན་ཡང་སྲིད།
101



གཡུ་དྲུག་དཀར་དཔེ་ཚོགས།
དེ་བས་མིག་གིས་དངོས་སུ་མ་མཐོང་ན་ད་དུང་བརྡར་ཤ་མི་ཆོད”བསམས་ནས་བསྡད།
འོན་ཀྱང་དོན་དེ་གྲྭ་བ་གཉིས་ཀྱིས་དངོས་སུ་མིག་གིས་མཐོང་བ་ཡིན་ཏེ _ ཆོས་
དབྱིངས་གྲགས་པར་ལས་རྒྱུ་མེད་པས་རྩེ་ཆུའི་འགྲམ་དུ“སིལ་ཁུ་ཞིག་བཟུང་ནས་འཐུང་
བར་སོང་། དེ་ནི་དབྱར་དུས་ཀྱི་ཉིན་གུང་ཞིག་ཡིན་ལ། དགུང་ཉི་མའི་འོད་ཟེར་རྩེ་
ཆུན་པོར་སྐྱེས་འདུག་པ་ནི་རྒྱང་ནས་བལྟས་ན་ས་གདན་ལྗང་ཁུ་རི་མོ་སེར་བོ་ཅན་ཞིག་
བཏིངས་པ་དང་འདྲ། རྩེ་ཆུ་སྔོན་མོ་ལྷོད་འཇགས་བག་ཕེབས་ཀྱི་ངང་ནས་བཞུར་བཞིན་
འདུག་ལ། གལ་ཏེ་སྒྱུ་རྩལ་གྱི་ཕྲ་ཕུང་ཅུང་ཙམ་ལྡན་པའི་མི་ཞིག་དེའི་འགྲམ་དུ་སླེབས་
ཚེ《མཐིང་མདོག་གི་ཏོ་ནོ་གཙང་བོ》རང་ཤུགས་ཀྱིས་སེམས་ལ་དྲན་ཞིང་རྣ་བར་གྲགས་
པའི་སྣང་བ་ཞིག་སྟེར་སྲིད། རྒྱུ་མཚན་ནི་མཚམས་འདིའི་རྩེ་ཆུ་དེ་ཕྱོགས་གང་ནས་བལྟས་
ཀྱང་དངོས་གནས་མཛེས་ཤིང་ལྟ་ན་སྡུག་པའི་དོ་ནོ་གཙང་བོ་དང་གཉིས་སུ་མེད་པས་
རེད། །
མཚམས་ཤིག་ལ་ཕ་གིའི་སྡེ་བ་དེའི་ནང་གི་བུ་མོ་ཞིག་ཆུ་ལེན་པར་ཡོང་། བུ་མོ་
དེ་ནི་དངོས་གནས་ཡིད་དུ་འོང་བ་ཞིག་ཡིན་ལ། ཁོ་མོས་ཆུ་ལེན་ཞོར་དུ་ཕ་གིའི་ཆོས་
དབྱིངས་གྲགས་པར་ཟུར་མིག་གིས་ལྟ་ཙམ་བྱས་པ་དེས་ཆོས་དབྱིངས་གྲགས་པ་རི་དྭགས་
རྙི་ལ་ཐེབས་པ་ལྟར་གྱུར་ཅིང་། ཁོའི་སེམས་ལམ་གཞི་འཇིག་རྟེན་སྟེང་གི་ཆེས་ཡིད་དུ་
འོང་བ་ནི་བུད་མེད་རེད”སྙམ་སྟེ་རང་དབང་མེད་པར་ལ་གཞས་ཤིག་ངག་ལས་ཤོར་སོང་།
“རྫ་ཆུང་ཆུང་སྨུག་པ་ཅན་པོ། །
འབྲོང་རུ་དམར་འཁོར་ན་ཨེ་ཆོག །
མཚོ་ཆུང་ཆུང་ལྗང་ཤ་ཅན་པོ། །
ཉ་གསེར་མིག་འཁོར་ན་ཨེ་ཆོག །
102



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
།
མ་ཆུང་ཆུང་མོ་སྒོ་ཅན་པོ།།
ཕོ་ང་རང་འགྲོགས་ན་ཨེ་ཆོག །"
ཅེས་རྨ་ལྷོའི་གཞས་དབྱངས་ཀྱིས་བླངས་པ་ན། ཆུ་ལེན་བུ་མོ་དེས་ཀྱང་མ་བསམས་
པར་དེའི་ལན་ལ།
“སྤྲིན་པ་ཁ་སེར་གཏིང་ནག །
སད་དང་སེར་བའི་གཞི་མ།།
བནྡེ་སྐྱ་མིན་སེར་མིན།།
སངས་རྒྱས་བསྟན་པའི་དགྲ་བོ།།”
ཞེས་ཀན་ལྷོའི་གཞས་དབྱངས་ཀྱིས་ཤིན་ཏུ་མྱུར་བར་བླངས་པས་ཆོས་དབྱིངས་
གྲགས་པས་དེའི་ཚིག་འབྲུ་མ་གོ་ལ། བསམ་བློ་ཡང་མ་བཏང་བར་སེམས་སུ་“སྤྱིར་ན་བུ་མོ་
ཚོས་སྐྱེས་པ་ཚོའི་ལ་གཞས་ལ་ལན་སྟེར་བ་ཧ་ཅང་དཀོན་ཡང་། བུ་མོ་འདིས་དེ་མ་ཐག་
ལན་བྱིན་པ་ནི་ང་རང་བློ་ལ་བབས་པ་མིན་ན་ཅི་ཡིན”སྙམ་སྟེ་དགའ་ཐག་ཆོད་ནས་དགེ་
བསྐོས་དང་སྡོམ་པ་རྩ་བ་ནས་བརྗེད་དེ་ལྷམ་ཡང་མ་ཕུད་པར་རྩེ་ཆུར་བརྒལ་ནས་སོང་།
དང་ཐོག་བུ་མོ་དེའི་སེམས་ལ་བཙུན་པ་དེས་ཁོ་མོ་ལ་ཀུ་རེ་རྩེད་བཞིན་ཡོད་པས་ཁོ་
མོས་ཀྱང་ཁོ་ལ་ཀུ་རེ་ཞིག་རྩེ་དགོས་སྙམ་ནས་དེ་ལྟར་བླངས་པ་ཡིན་མོད། ཆོས་དབྱིངས་
གྲགས་པས་ལྷམ་ཀྱང་མ་ཕུད་པར་སྣབས་མ་ནེའི་མགོ་ལ་ལུག་ནས་ཚུར་བརྒྱུགས་ཡོང་
བའི་ཚུལ་འདི་མཐོང་མ་ཐག་ཁོ་མོའི་སེམས་ལ“འདི་གྲྭ་བ་སྨྱོན་པ་ཞིག་རེད”སྙམ་སྟེ་སྐྲག་
ཐག་ཆོད་དེ་ཆུ་ཟོའང་བསྐྱུར་ནས་བྲོས་སོང་།
གྲྭ་བ་གཞན་གཉིས་ཀྱིས་རྩེ་ཆུའི་འགྲམ་ན་དཔེ་ཆར་ལྟ་བཞིན་པའི་སྐབས་སུ་གོང་
གསལ་གྱི་དགོད་བྲོ་བའི་ཚུལ་རྣམས་མཐོང་བས་རང་དབང་མེད་པར་གད་མོ་ཤོར་བས་ད་
གཟོད་ཆོས་དབྱིངས་གྲགས་པ་གཉིད་ལས་སད་པ་ལྟར་ཆུ་དཀྱིལ་ནས་ཡུན་རིང་ལུས།
103



གཔུ་དྲག་དཀར་ངང་ེ་ཚོགས།
དྲུག་པ།
ས་རུབ་རྗེས། དགོན་པ་དེ་སྔར་ལས་ཀྱང་སྟོང་འཇགས་སེ། ཁུ་སིམ་མེར་གནས།
འཛམ་གླིང་གི་ཆེས་ལྕི་བའི་ཁུར་བོ་ནི་ལས་ཀ་མ་ཡིན་པར་ལས་རྒྱུ་མེད་པ་དེ་ཡིན་
ཟེར་བ་ཅི་མ་བདེན། ཆོས་དབྱིངས་གྲགས་པར་ལས་རྒྱུ་མེད་པས་དངོས་གནས་ཤིན་ཏུ་ལྕི་
བའི་ཁུར་བོ་ཞིག་གིས་མནན་པ་དང་འདྲ། ཁོ་རང་ཞོགས་པར་མལ་ལས་ལངས་པ་འཕྱི་
བས་དགོང་མོར་གཉིད་ཀྱང་མི་ཁུགས། ཆུ་ལེན་བུ་མོ་དེའི་ཡིད་འོང་བཞིན་རས་དང་
མིག་གི་ཟུར་མདའ ( ཁོའི་སེམས་ལ“རོགས་བལྟ”རེད་སྙམ)དེ་ཁོའི་མིག་ལམ་ནས་ཡལ་
རྒྱུ་མེད། ཁོས་དབུགས་རིང་ཞིག་འཐེན་བཞིན་གྲྭ་ཤག་ལས་ཕྱིར་ཐོན།
ཟོར་བའི་དབྱིབས་ཅན་གྱི་ཟླ་བ་ཞིག་ལྷོ་ནུབ་མཚམས་ཀྱི་མཁའ་དབྱིངས་ན་འཁར་
བར་ཁེན་པའི་རྒན་པོ་ཞིག་དང་འདྲ་བར་འདུག རྩེ་ཆུའི་ཕ་རོལ་གྱི་སྡེ་བ་དེ་ནས་ཁྱི་སྐད་
ཅིག་གྲག་པ་དང་ཆོས་དབྱིངས་གྲགས་པས་དེའི་ཕྱོགས་སུ་བལྟས་པ་ན་ཁྱིམ་ཚང་རེ་རེ་
གསལ་བོར་མཐོང་ཐུབ་པ་དང་། ཁྱིམ་ཚང་གཅིག་གིས་ད་རུང་མེ་སྦར་བཞིན་ཡོད་པ་དེ་
བས་ཀྱང་གསལ་བོར་མཐོང་ཐུབ།
ཆོས་དབྱིངས་གྲགས་པའི་མིག་ལམ་དུ་ཆུ་ལེན་བུ་མོ་དེའི་ངོ་གདོང་གློག་བརྙན་
བཞིན་དུ་ཡིད་ཀྱི་ཡོལ་རས་ངོས་སུ་གསལ་ལེར་ཤར་བས་ཁོ་རང་ཕྱིར་ཁྱིམ་ལ་འཛུལ་ཏེ་གྲྭ་
ལྭ་ཕུད་ནས་སྔར་གྱི་སློག་པ་རྙིང་བ་དེ་གྱོན། །
དགོན་པ་ནས་ཆུའི་ཕ་རོལ་གྱི་སྡེ་བ་དེའི་བར་ལ་སྤྱི་ལེ་གཉིས་ལྷག་ལས་མེད་པས་
ཆོས་དབྱིངས་གྲགས་པ་སྐད་ཅིག་ཙམ་ལ་རུ་འདབས་སུ་སླེབས། ཁོ་སྒྲོན་མེའི་འོད་གསལ་
བའི་ཁྱིམ་ཚང་དེའི་ཕྱོགས་སུ་གཟས་ནས་སོང་སྟེ་རྐང་འཇབ་ལག་འཇབ་ཀྱིས་སྦྲའི་སྒོ་
བར་ནས་ནང་ལ་གཅིག་བལྟས་དུས་ཁྱིམ་ན་མི་གཅིག་མ་གཏོགས་མེད་ལ། དེའང་བུད་
104



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
མེད་ཅིག་ཡིན་ནའང་ཕངས་པ་ཞིག་ལ་ཆུ་ལེན་བུ་མོ་དེ་མ་རེད། ཁོ་མོ་ཐབ་མདོ་ན་ཙོག་
པུར་འདུག་ཅིང་། མགོ་བོ་བསྐྱོར་ནས་འདུག་ཚུལ་ལ་གཞིགས་ན་སྡུག་བསྔལ་གྱི་རྒྱ་རུ་
ཚུད་ཡོད་པ་རྟོགས་ཐུབ།
ཆོས་དབྱིངས་གྲགས་པས་ཆུ་ལེན་བུ་མོ་དེ་རྩ་བ་ནས་བརྗེད་དེ་རང་དབང་མེད་པར་
ཁྱིམ་ལ་འཛུལ་བ་ན། བུད་མེད་དེ་དང་ཐོག་སྐྲག་སྟེ་ཁ་ནས“ཨ་མ”ཞེས་ཤོར་བཞིན་ཡར་
ལངས་ལ། ཡུད་ཙམ་ནས་སེམས་ལྷོད་ལ་བབས་ཏེ“ཁྱོད་སུ་ཡིན”ཟེར།
ང་རང་ལམ་འགྲོ་བ་ཞིག་ཡིན”ཆོས་དབྱིངས་གྲགས་པས་འཛུམ་དམུལ་དམུལ་གྱི་
ངང་ནས“གནས་ཚང་ཞིག་གཡར་ན་ཆོག་གམ”ཟེར། །
བུད་མེད་དེས་ཆོས་དབྱིངས་གྲགས་པར་ཞིབ་ཏུ་བལྟས་པ་ན། དེ་ནི་གཟུགས་རིང་
ཞིང་ཤ་སྐམ་ལ་སྨིན་མ་སྟུག་ཅིང་ངོ་མདངས་སྔོ་ཤས་ཆེ་བ་ཞིག་རེད།
''ཨ་ཙི། དེ་ལོས་ཆོག་ཁོ་མོ་ཡར་ལངས་ནས་འཛུམ་དང་བཅས་ཆོས་དབྱིངས་གྲགས་
པར་ཇ་དཀར་ཡོལ་གང་བླུགས་ཏེ་གདན་ཐོག་ཏུ་སྡོད་དང”ཟེར།
ཆོས་དབྱིངས་གྲགས་པ་གདན་ཐོག་ཏུ་བསྡད་ནས་ཐོག་མར་ཡར་ལྟ་མར་ལྟ་ཞིག་བྱས་
པ་དང་། རིམ་བཞིན་བུད་མེད་དེའི་གདོང་ལ་བལྟས་པ་ན་ཁོ་མོ་ཕལ་ཆེར་ལོ་སུམ་ཅུ་ལྷག་
ལ་སླེབས་ཡོད་ཅིང་། མཁུར་ཚོས་དམར་ནག་ཡིན་ཞིང་སྣ་གཟེངས་མཐོ་བ། སོ་རྣམས་
སེར་བ། ལུས་ཤ་རྒྱས་ཤིང་བྲང་འབུར་མདུན་དུ་ཐོན་འདུག་པས་ཆོས་དབྱིངས་གྲགས་པར་
ཆགས་པའི་སྤུ་ལོང་གཡོས་ཤིང༌། ངོ་མདོག་དམར་བོར་འགྱུར་བཞིན“ཁྱོད་གཅིག་པུ་
ཡིན་ནམ”ཟེར།
“ཨེ – "མོས་དབུགས་རིང་ཞིག་འཐེན་ཞིང་དེ་མ་ཐག་གདོང་ལ་སྡུག་ཉམས་ཤིག་
ཤར་ཏེ”སྐྱེས་པ་ཁྲེལ་མེད་ཅིག་ཡོད་ཀྱང་སྔ་ས་ནས་ང་རང་བསྐྱུར་ཏེ་རབ་བྱུང་བསྒྲུབས་
སོང”ཟེར།
105



གཡུ་དྲུག་དཀར་དཔེ་ཚོགས།
“ཨ — དེ་ངོ་མ་ཁྲེལ་མེད་ཅིག་རེད། རབ་བྱུང་བ་ཕལ་ཆེར་དེ་འདྲའི་ཁྲེལ་མེད་
ཡིན། ང་རང་རབ་བྱུང་པ་ལ་ཧ་ཅང་མི་དགའ།”
“རེད་ཡ། འཇིག་རྟེན་ན་རབ་བྱུང་པ་རྣམས་ལས་ཀྱང་ཟ་འདོད་ཆེ་ཞིང་ལས་ཀ་མི་
འདོད་པ་ཞིག་གང་ན་ཡོད།
སྐྱག་རྫུན།”
“འོ – རབ་བྱུང་བ་དེ་ཚོས་སྐྱག་རྫུན་ཡང་སྨྲ།།
“ཁྱོད་ཀྱིས་དུ་བ་འཐེན་ནམ”བུད་མེད་དེས་དེ་ལྟར་དྲིས།
''ག་ལ་འཐེན། འོ… ལོས་འཐེན། ལོས་འཐེན།
"ང་ལ་རྐང་གཅིག་སྟེར་རོགས། སུན་སྣང་གི་དབང་གིས་ང་ལ་དུ་བ་ལོབས་ཡོད།”
ཆོས་དབྱིངས་གྲགས་པས་དུ་བ་འཐེན་ན་བཟང་རབས་ལེགས་རབས་གང་མང་ཞིག་
བཤད་རྗེས་རུམ་ལ་ལག་པ་གཅིག་བཏང་སྟེ་ཨེ _ ཕངས་པ་ཞིག་ལ་ངས་དེ་རིང་དུ་བ་
བཟུང་མི་འདུག”ཟེར། །
ཆོས་དབྱིངས་གྲགས་པས་བུད་མེད་དེའི་ཁམས་དང་བསྟུན་ནས་ལབ་གླེང་བྱས་པར་
མ་ཟད། མཚམས་རེར་ཁོ་མོ་ལ་ངོ་བསྟོད་ཀྱི་ཚིག་ཀྱང་མི་ཉུང་བ་ཞིག་སྨྲས་པར་བརྟེན་ཁོ་
གཉིས་ཀྱི་དམིགས་ཡུལ་ཡང་གཅིག་ཐོག་ཏུ་སོང༌།
“ཨ ་ཚོགས་ཆེན་འདུ་ཁང་ནང་ན་སྡུག་མེད་ཀྱང་ཨོང་ཤ་ན་གི འཇིག་རྟེན་
འཁོར་བའི་ནང་ན་སྐྱིད་མེད་ཀྱང་སྐྱོ་བ་སངས་ཀི་ཟེར་བ་ཅི་མ་བདེན།”
“ཅི་རེད། ཁྱོད་རང་ཚོགས་ཆེན་འདུ་ཁང་ནང་དུའང་བསྡད་མྱོང་ངམ།”
སྔོན་ཆད་བསྡད་མྱོང་། འོན་ཀྱང་དེར་དོན་སྙིང་མི་འདུག གལ་ཏེ་འུ་གཉིས་ཚེ་
106



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
གང་བོར་མཉམ་དུ་འདུག་ཐུབ་ན་ཅི་མ་རུང་།"
“གལ་ཏེ་ཁྱོད་ལ་དེ་འདྲའི་འདུན་མ་ཡོད་ན་དེ་ནི་ལས་སླ་མོ་ཞིག་རེད།”
་་འདུན་མ་ལོས་ཡོད། འོན་ཀྱང་ས་འདིར་འུ་གཉིས་མཉམ་དུ་འདུག་ཐབས་མེད། རྒྱུ་
མཚན་ནི… "༌ཆོས་དབྱིངས་གྲགས་པས་ཁོ་མོར་རང་གི་དཀའ་ཁག་རྣམས་ཇི་མ་ཇི་
བཞིན་བཤད་པ་དང་། ཉིན་འགའ་རེར་ཁྱིམ་ཚང་དེ་གར་བསྐུངས་ནས་བསྡད་རྗེས། ཁོ་
མོར་རོགས་བྱས་ནས་མཁོ་གལ་ཆེ་བའི་དངོས་རྫས་ཡོད་ཚད་ཁུར་ཏེ་ཆོས་དབྱིངས་གྲགས་
པའི་ཡུལ་ཕྱོགས་སུ་དེ་སྔོན་དང་འདྲ་བར་ཟླ་འོད་ལ་བསྟེན་ནས་སོང་།
བདུན་པ།
ཆོས་དབྱིངས་གྲགས་པ་གྲྭ་བ་ཡིན་སྐབས་སུ་ཞིག་གིས་ཁོ་ལ“ཆོས་དབྱིངས་གྲགས་
པ“མི་ཟེར་བར“ར་ལོ”ཞེས་བོས་ན་ཁོ་རང་ཁོང་ཁྲོ་རབ་ཏུ་འབར་ནས་དེ་ལ་དཔུང་གཏུག་
རྒྱག་སྲིད་ཀྱང་ད་ལྟ་ཕ་ཡུལ་གྱི་མི་ཚོས་ཁོ་ལ་སྔར་ལྟར”ར་ལོ”ཞེས་འབོད་བཞིན་ཡོད་ལ་
ཁོ་རང་ཡང་དེ་ལ་དགའ་བ་འདྲ། དེས་ན་ང་ཚོས་ཀྱང་སླར་ཡང་ཁོ་ལ་“ར་ལོ”ཟེར།
ར་ལོའི་ཁྱིམ་ཐོ་ད་རུང་ས་འདིར་ཡོད་པ་དང་། མ་རྒན་ཡོད་དུས་ཀྱི་སྦྲ་དང་ཅ་ལག་
འགའ་བོའང་སྡེ་བའི་མཛོད་ཁང་ནང་ན་ཉར་འདུག འབྲོག་དམངས་ཨུ་ཡོན་ལྷན་ཁང་
གིས་ཁོ་ལ་སྒོར་མོ་འགས་དཀའ་ཚེགས་བསལ་བ་དང་ཚང་མའི་ལག་ནས་ཟོག་ལུག་
འགའ་བསྡུས་ནས་ཁོ་ལ་ཕྱུགས་ཀྱི་གན་རྒྱའང་བྱིན། དང་ཐོག་ར་ལོས་འབད་བརྩོན་བྱས་
ནས་དུད་ཁྱིམ་ཞིག་གི་ཚུགས་ཀ་མངོན་བཞིན་ཡོད་ནའང་ར་ལོའི་རྒྱབ་མ་འཁྱག ཕོ་མ་
ལྟོགས་པས་རིམ་བཞིན་ཁོའི་ལེ་ལོ་སྒྱིད་ལུག་གི་མྱུ་གུ་སླར་ཡང་འབུས་ནས་ཕྱུགས་མི་
འཚོ་བ་དང་ལས་ཀ་ཡང་མི་ལས་པར་རྫོང་མཁར་ལ་འཁྱམས་ནས་བསྡད་པས་གན་རྒྱའི་
107



གཡུ་དྲུག་དཀར་དཔེ་ཚོགས།
ཕྱུགས་ཟོག་ཚར་བ་དང་ཆུང་མ་ཡང་ཁོ་ལ་ཡིད་ཆད་སོང་། །
ར་ལོ་རྫོང་མཁར་ལ་སོང་ནས་ཉིན་འགའ་འགོར་ཞིང་ལག་གི་སྒོར་མོ་ཚང་མ་
བརླགས་ཚར་རྗེས་ཕྱིར་ཡུལ་ལ་ཡོང་དུས་ཆུང་མ་མཐོང་རྒྱུ་མེད་པར་གྱུར། ཁྱིམ་མཚེས་
རྣམས་ཀྱི་བཤད་ཚུལ་ལྟར་ན་བསོད་ནམས་དར་རྒྱས་ཀྱིས་ཁྲིད་སོང་ཟེར་བས་ཁོ་རང་
བསོད་ནམས་དར་རྒྱས་ཚང་ལ་སོང་སྟེ་ཆུང་མར་ཡུལ་ལ་འགྲོ་ཟེར།
"ངའི་ཡུལ་འདི་ཚང་ཡིན། །
“ཨ་ཙི། ཁྱོད་རང་གདོན་གྱིས་བསླུས་པ་མིན་ནམ།”
“གདོན་གྱིས་ཁྱོད་རང་བསླུས་པ་འདྲ།" བསོད་ནམས་དར་རྒྱས་ཁོའི་གམ་ལ་ཡོང་
ནས”ཁོ་མོ་ངའི་ཁྲིམས་མཐུན་གྱི་ཆུང་མ་ཡིན་པས་འདི་ལས་གཞན་གྱི་ཡུལ་ཞིག་གང་ན་
ཡོད”ཟེར།
ར་ལོ་ཤིན་ཏུ་ཁྲོས་ཏེ་བསོད་ནམས་དར་རྒྱས་ལ་དཔུང་གཏུག་ཡང་ཡང་བརྒྱབ་ཅིང
“ཁྱོད་ཀྱིས་ཉི་མ་དཀར་དཀར་ལ་གཞན་གྱི་ཆུང་མ་འཕྲོག་ཆོག་གམ”ཟེར།
"དེ་ཕྲོགས་པ་རེད་བསམ་ན་ཁྱོད་རང་ཁྲིམས་ཁང་ལ་གཏུག་ཏུ་སོང་དང༌། ཁོ་མོ་འུ་
གཉིས་ཀའི་སུའི་ཆུང་མ་ཡིན་པ་དེ་ནས་ཐག་གཅོད་བྱེད་སྲིད།
ར་ལོས་ད་གཟོད་ཁྲིམས་ཁང་ཟེར་བའི་བཙན་པོའི་གཉའ་གནོན་དང་གཉོམ་པོའི་
མགོན་སྐྱབས་ཤིག་ཡོད་པ་ཡིད་ལ་དྲན་ནས་ཡོང་བ་རེད།
བརྒྱད་པ།
ངས་ར་ལོ་དམངས་དོན་ཁང་ལ་ཁྲིད་དེ་ངོ་སྤྲོད་བྱས་རྗེས་ཕྱིར་ཡོང་བ་ཡིན།
དམངས་དོན་ཁང་གིས་བསོད་ནམས་དར་རྒྱས་དང་བུད་མེད་དེ་གཉིས་བོས་ནས་
108



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། –
རྩད་གཅོད་བྱས་དུས་བུད་མེད་དེས”ར་ལོ་ངེད་གཉིས་དུས་ཐུང་ཞིག་ལ་མཉམ་དུ་བསྡད་
པ་བདེན་མོད། ངེད་གཉིས་བཟའ་ཟླ་གང་ནས་ཡིན། གལ་ཏེ་ཁོས་རེད་ཟེར་ན་ངེད་
གཉིས་ཀྱིས་གཉེན་སྒྲིག་དཔང་ཡིག་གང་ནས་བླངས། གཉེན་སྒྲིག་དཔང་ཡིག་མ་བླངས་
པར་མཉམ་དུ་བསྡད་ན་ཁྲིམས་འགལ་སྤྱོད་སྟངས་མིན་ནམ། དེ་བས་ངས་བསོད་ནམས་
དར་རྒྱས་དང་ཁྲིམས་མཐུན་གྱིས་གཉེན་སྒྲིག་བྱས་པ་ཡིན།”ཟེར་བཞིན་གཉེན་སྒྲིག་
དཔང་ཡིག་ཅིག་རུམ་ནས་བླངས་བྱུང་།
ཁྲིམས་ཁང་གིས་ཐག་བཅད་པ་ལྟར་ན། བུད་མེད་དེ་བསོད་ནམས་དར་རྒྱས་ཀྱི་
ཁྲིམས་མཐུན་བཟའ་ཟླ་ཡིན་ལ། ར་ལོས་གཏུག་བཤེར་བྱས་པ་ནི་མཚོ་སྔོན་པོའི་ནང་ལ་
རྡོ་འཕངས་པ་དང་མཚུངས་པ་རེད།
ར་ལོས་ད་གཟོད་གཉེན་སྒྲིག་དཔང་ཡིག་ལེན་དགོས་པའི་གལ་ཆེའི་རང་བཞིན་
གསལ་བོར་ཤེས་ཤིང་། རང་གིས་དང་ཐོག་གཉེན་སྒྲིག་དཔང་ཡིག་མ་བླངས་པར་འགྱོད་
པ་གཏིང་ནས་སྐྱེས་ཏེ་རང་གིས་རང་ལ་འགྲམ་ལྕག་གཅིག་གཞུས་པ་ན་སྣབས་ལུག་ནས་
མ་ནེའི་མགོ་ལ་ཐུག་སོང་།
དགུ་བ།
ར་ལོ་ཁྲིམས་ཁང་ནས་ཕྱིར་ཐོན་ཏེ་དམིགས་ཡུལ་མེད་པར་སྲང་ལམ་དུ་ཕར་འགྲོ་
ཚུར་འགྲོ་འགའ་བྱས་ཤིང་། དེ་ནས་ཁོ་རང་ཟ་ཁང་ཞིག་གི་སྒོ་ཁར་སླེབས་པ་དང་ད་གཟོད་
རང་གིས་ནངས་ཟས་གུང་ཟས་གཅིག་ཀྱང་འཐུང་མེད་པ་ཡིད་ལ་དྲན། དེ་མ་ཐག་ཁོའི་
ཁོག་པའི་ནང་ནས་ཚ་ལངས་པ་དང་། འུར་ཁྲོག་གི་སྒྲ་ཡང་བར་མེད་དུ་གྲག་འོངས་པས་
གོམ་ཁ་རང་དབང་མེད་པར་ཟ་ཁང་ནང་དུ་བསྒྱུར། ཕངས་པ་ཞིག་ལ་ཁོའི་ལག་ཏུ་སྒོར་
109



གཡུ་དྲུག་དཀར་དཔེ་ཚོགས།
རྡོག་གཅིག་ཀྱང་མེད་པ་རང་གི་སེམས་ན་ཁྲིགས་སེ་ཡིན།
དེང་སྐབས་ཟ་མ་ཟོས་རྗེས་རིན་པ་མི་སྤྲོད་པའི་གཞོན་ནུ་མང་ནའང་ར་ལོ་དེའི་གྲས་
སུ་གཏན་ནས་མི་གཏོགས་པར་མ་ཟད། ཐེངས་ཤིག་ཁོས་སྒོར་མོ་སྟོང་བཞི་རྙེད་པའང་མ་
གསང་མ་སྦས་པར་བདག་པོར་སྤྲད་སོང་། གལ་ཏེ་སུ་ཞིག་གིས་ར་ལོའི་ལག་མི་གཙང་
ཟེར་ན་དེ་ནི་སློབ་ཆུང་སློབ་མའི་དུས་སྐབས་སུ་དགེ་རྒན་ཚོའི་ཁྱིམ་ལུད་ནང་ནས་དུ་སྣེ་
རེ་བཏུས་མྱོང་བ་དེར་བསྟན་པ་མིན་ན་ཁུངས་མེད་འཆལ་གཏམ་ཁོ་ན་ཡིན།
ར་ལོས་ཟས་ཟ་བཞིན་པའི་མི་རྣམས་ཀྱི་ཁ་ལ་བལྟས་ནས་བསྡད། བལྟས་ཀྱིན་བལྟས་
ཀྱིན་ཁོའི་སེམས་ལ་རང་ཉིད་གྲྭ་བ་ཡིན་དུས་ཀྱི་འཚོ་བ་དེ་དྲན་བྱུང — དད་ལྡན་མང་
ཚོགས་ཀྱིས་རྒྱུན་ཆད་མེད་པར་གྲྭ་བ་ཚོར་འབྲས་ལས་ཤ་མང་ཞིང་། དེའི་ནང་རྒུན་
འབྲུམ་དང་ཀ་ར་དཀར་པོ་བཏབ་པའི་ཐུག་པ་འདྲེན་ལ། གལ་ཏེ་ཆ་རྐྱེན་ཅུང་ཞན་པའི་
ཁྱིམ་ཚང་ཞིག་གིས་འབྲས་ཐུག་ནང་ལ་རྒུན་འབྲུམ་གྱི་ཚབ་ཏུ་སིལ་དམར་བཏབ་ཡོད་ན་
གྲྭ་བ་ཚོས”ཧེ། སིལ་དམར་འདེབས་ཁུལ་བྱས་འདུག”་ཟེར་བཞིན་འདང་རྒྱག་མེད་པར་
ཇ་ནེའི་ཁ་ཐུར་དང་རྐུབ་གྱེན་དུ་སྐོར་སྲིད། །
''ཨེ _ དེ་དུས་ངོ་མ་ཟ་མའི་རིན་ཐང་མ་ཤེས།" ར་ལོས་མཆིལ་མ་ཞིག་མིད་བཞིན་
ཁ་ཕྱིར་འཁོར་ནས་འགྲོ་རྩིས་བྱས། འོན་ཀྱང་ཁོག་པའི་ནང་ནས་ཁོ་ལ་ངེས་པར་དུ་ཟ་མ་
ཟ་དགོས་པའི་བརྡ་སྔར་ལྟར་རྒྱག་གིན་འདུག
''ཨེ _ ད་ཅི་བྱེད། གང་ལྟར་ཟས་ཟ་དགོས།”ར་ལོས་མིག་རིག་རིག་ཏུ་ངོ་ཤེས་རེ་
ཨེ་མཐོང་ལྟ་བཞིན་སེམས་ལ“སྐམས་ལུག་རེ་བཙོངས་ནས་ཝུ་ཆང་གང་འདོད་དུ་འཐུང་
བའི་སྐབས་སུ་སྔོན་གྱི་སློབ་གྲོགས་དང་ངོ་ཤེས་མི་ཤེས་ཚང་མ་རང་གི་གམ་དུ་མེ་ཏོག་ལ་
བུང་བ་འཁོར་བ་བཞིན་འདུས་ཡོང་མོད། ད་ལྟ་དེ་ཚོ་གང་ལ་སོང་བ་ཡིན་ནམ།”ཁོས་དེ་
ལྟར་དྲན་པ་དང་མཉམ་དུ་རང་གི་བཞོན་པ་གཡག་རྒན་དེ་ཡིད་ལ་ཤར། གཡག་རྒན་དེ་ར་



ཀྱི
ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ཟླ་
ལོའི་གན་རྒྱུའི་ཕྱུགས་ཟོག་ནང་ནས་ཅུང་རིན་ཐང་ཅན་ཞིག་ལྷག་ཡོད་པ་གཅིག་པོ་ཡིན་
ལ། ར་ལོ་རྫོང་མཁར་སོགས་ལ་འགྲོ་བྱེད་ཀྱི་བཞོན་པ་གཅིག་པོའང་རེད། ཡིན་ནའང་
ལྟོ་བ་ལས་གལ་ཆེ་བ་ཞིག་གང་ན་ཡོད། དམའ་རིམ་སྲོག་ཆགས་གྲོག་མ་ནས་མཐོ་རིམ་
སྲོག་ཆགས་མིའི་བར་དུ་ཚང་མས་ལྟོ་བའི་དོན་དུ་ཡར་རྒྱུག་མར་རྒྱུག བྲེལ་བྲེལ་འཚུབ་
འཚུབ་བྱེད་བཞིན་ཡོད་པ་མིན་ནམ། །
ར་ལོས་རང་གི་གཡག་རྒན་དེ་སྒོར་བདུན་བརྒྱར་བཙོངས་པ་རེད། གལ་ཏེ་ཁོ་རང་
ཚོང་པ་ཉམས་མྱོང་ཅན་ཞིག་ཡིན་རྒྱུ་ན་དེ་ལས་མང་བ་ཞིག་ལ་བརྗེ་ཐུབ་ཀྱང་སྲིད། འོན་
ཀྱང་ར་ལོར་མཚོན་ན་འདི་ནི་ཡིད་ཚིམ་པའི་གྲངས་ཀ་ཞིག་རེད། རྒྱུ་མཚན་ནི་ཁོ་རང་
སྐྱེས་པ་ནས་བཟུང་འདི་འདྲའི་སྒོར་མོ་མང་བོ་ཞིག་ལག་ཏུ་བཟུང་བ་ཐེངས་དང་བོ་ཡིན་
པས་རེད།
བཅུ་བ།
"ང་ར་ལོར་ཡོད་པ་ནི་སྒོར་མོ་ཡིན། ཐུངས་ཐུངས་ཐུངས…"ཕར་བལྟས་ན་ར་ལོ་
ཅུང་བཟི་ཡོད་པ་འདྲ། ཁོས་ཟ་ཁང་ཞིག་གི་ནང་ན་སྒོར་མོ་བརྒྱ་ཤོག་འགའ་ལག་ཏུ་བཟུང་
ནས་གནམ་ལ་ཕྱར་ཏེ”ང་ར་ལོའི་ཕ་རྒྱལ་པོའི་འཁྲུངས་རབས་དང་མ་རྒྱལ་མོའི་སྐྱེས་
རབས་བཤད་ན ”ཟེར་བཞིན་སྣབས་མ་ནེའི་སྟེང་ལ་ལུག་སྟེ་མི་འགའི་དཀྱིལ་ན་ཕུ་
ཆང་འཐུང་བཞིན་འདུག
སྐབས་དེར་ས་རུབ་ནས་གློག་སྒྲོན་བཀར་འདུག བུད་མེད་ཅིག་གིས་ཟ་ཁང་སྒོ་ཁ་
ནས་ཡང་ཡང་སྐེ་བསྲིངས་ཏེ་ནང་ལ་ལྟ་བཞིན་འདུག ར་ལོས་གཅིན་པ་ཞིག་བཏང་ནས་
ཕྱིར་ཡོང་ཁར་བུད་མེད་དེ་མཐོང་བྱུང་བས་ཁོ་རང་ནང་ལ་མ་སོང་བར་བུད་མེད་དེར་
111



གཡུ་དྲུག་དཀར་དཔེ་ཚོགས་
བལྟས་ནས་བསྡད། དེའི་གྱོན་པར་བལྟས་ན་ས་ཆ་འདིའི་མིན་པ་ཐག་གིས་ཆོད། །
“ཁྱོད་གང་གི་ཡིན”ར་ལོས་ཁོ་མོའི་གདོང་ལ་ལྟ་བཞིན་དེ་ལྟར་དྲིས། །
'' ཨ་མཆོག་གི་ཡིན”བུད་མེད་དེ་ཚུར་འཁོར་ནས་ར་ལོར་བལྟས། ཁོ་མོ་ལོ་ཉི་ཤུ་
ལྷག་ཙམ་ཡིན་ལ། གྱོན་པ་རྙིང་ཞིང་ཁ་ཤར་སེར་ག་གས་ནས་འདུག་ནའང་གཏིང་དུ་
ལྷུང་བའི་མིག་ཟུང་ལས་གཡོ་བྲལ་ལྷད་མེད་ཀྱི་འོད་མདངས་ཤིག་ཤར་འདུག་པས་ར་ལོའི་
མིག་ལམ་དུ་ལོ་གཅིག་སྔོན་གྱི་ཆུ་ལེན་བུ་མོ་དེ་དབང་མེད་དུ་ཤར་བྱུང་།
“ཁྱོད་རྩེ་ཆུའི་ཁར་ཆུ་ལེན་དུ་སོང་མྱོང་ངམ།
བུད་མེད་དེས་ཁོའི་སྐད་ཆའི་ནང་དོན་མ་གོ་བར་ངོ་མཚར་བའི་ངང་ར་ལོའི་གདོང་
ལ་བལྟས་འདུག
"ཁྱོད་རང་རྩེ་ཆུའི་ཁར་ཆུ་ལེན་དུ་སོང་མྱོང་བ་ཁོ་ཐག་རེད།”ར་ལོ་ཉེན་རྟོག་པ་ཞིག་
དང་འདྲ་བར་འདི་ན་ཅི་ཞིག་བྱེད་ཀྱིན་ཡོད།”ཟེར།
“ཟས་ཤིག་ཟ་འདོད་མོད…"
ར་ལོས་དེ་མ་ཐག་ཁོ་མོར་སྒོར་མོ་མེད་པ་ཤེས་ནས་“ངས་ཁྱོད་ངོ་ཤེས། ངས་ཁྱོད་
མཐོང་མྱོང་། ཁྱོད་ཀྱིས་ཅུང་ཙམ་སྒུགས་དང་།”ཟེར་ནས་ནང་ལ་སོང་སྟེ་ལས་བྱེད་པ་དང་
འདྲ་བའི་ཕོ་གསར་ཞིག་གི་རྣ་རྩར་སྐད་ཆ་ཤབ་ཤུབ་ཅིག་བཤད་རྗེས་དེའི་ལག་ནས་ལྡེ་
མིག་ཅིག་བླངས་ཏེ་ཕྱིར་ཡོང་ནས། "འགྲོ། ཟ་མ་ཟ་རུ་འགྲོ”ཟེར། །
དང་ཐོག་བུད་མེད་དེ་སོམ་ཉིའི་ངང་དུ་འདུག་པ་ལས་ར་ལོའི་རྗེས་ལ་མི་ཡོང་མོད།
ར་ལོས“ཁྱོད་རང་སྐྲག་མི་དགོས། ངས་ཁྱོད་ངོ་ཤེས”ཟེར་ནས་ཁོ་མོའི་ཕུ་ཐུང་ནས་ཡང་
ཡང་འཐེན་པས་བུ་མོ་དེའང་འཐད་ལ་མི་འཐད་པའི་ངང་ནས་ར་ལོའི་རྗེས་སུ་འབྲངས།
ཁོ་གཉིས་ཀ་དཔུང་བ་མཉམ་གཤིབ་དང་སྲང་ལམ་ཆུང་བ་ཞིག་གི་ཕྱོགས་སུ་སོང་།
ར་ལོས་ཡང་བསྐྱར་འཇིག་རྟེན་འཁོར་བའི་ནང་ན་སྐྱིད་མེད་ཀྱང་སྐྱོ་བ་སངས་ཀི ''
112



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
།
ཟེར་བའི་གཏམ་དཔེ་དེ་ངག་ལས་ཤོར་བར་མ་ཟད་འུ་གཉིས་ཀས་གཉེན་སྒྲིག་དཔང་ཡིག་
ལེན་པཱ།”ཟེར།
''ཨ་ཙི། འདིས་ཅི་ཟེར། ང་ལ་སྐྱེས་པ་ཡོད་ཡ།”
''ཧེ། གཉེན་སྒྲིག་དཔང་ཡིག་བླངས་རྗེས་ཁྱོད་ངའི་ཁྲིམས་མཐུན་གྱི་ཆུང་མ་རེད།
སྐྱེས་པ་སྔོན་མ་ཡོད་མེད་ལ་སུས་ཐེ་གཏོགས་བྱེད་རྒྱུ།
”ངོ་མ་ཨེ།
”ངོ་མ་ཡིན། སྔོན་ང་ལའང་ཆུང་མ་ཞིག་ཡོད་མོད། ཁོ་མོས་སྐྱེས་པ་གཞན་ཞིག་དང་
གཉེན་སྒྲིག་དཔང་ཡིག་བླངས་ཟིན་པས་ཁྲིམས་ཁང་གིས་ཁོ་མོ་ངའི་ཆུང་མ་ཡིན་པར་
ཁས་མི་ལེན་པར་སྐྱེས་པ་རྗེས་མ་དེའི་ཆུང་མ་རེད་ཟེར། རྒྱ་ཡིག་ཐོག་དང་བོད་ཚིག་ཐོག་
ཟེར་བ་ངོ་མ་རེད།”
"དེས་ན་ཁྱོད་རང་གིས་ལྟོས། གང་ལྟར་ང་རང་སྐྱེས་པ་དེ་དང་འགྲིག་ཐབས་མེད།
དེ་འདྲ་མིན་ན་ང་རང་ས་ཐག་འདི་འདྲའི་རིང་བོ་ཞིག་ལ་གཅིག་པུར་འཁྱམ་དགོས་དོན་
ཅི་ཡོད།”
ཡ་མཚན་ཞིག་ལ་ས་འདིར་གཉེན་འཐོར་རྒྱུ་དཀའ་ཡང་གཉེན་སྒྲིག་རྒྱུར་བརྒྱུད་
རིམ་གཅིག་ཀྱང་མི་དགོས་པར་ཕོ་མོ་གཉིས་ཀ་རང་འཐད་ཡིན་པ་ཙམ་གྱིས་ཆོག དེ་
བས་ར་ལོ་དང་བུ་མོ་ཆ་མེད་གཉིས་ཀྱིས་དཀའ་ཚེགས་མེད་པར་ཡུལ་ཚོ་སྲིད་གཞུང་ནས་
གཉེན་སྒྲིག་དཔང་ཡིག་ལོན་བྱུང་།
བུད་མེད་འདི་ཆུ་ལེན་བུ་མོ་དེ་ཡིན་མི་སྲིད་ནའང་ར་ལོའི་ཆུང་མའམ་ཡང་ན་
དགའ་གྲོགས་སོ་སེར་མ་དེ་ལས་སྙིང་དུ་སྡུག་པ་དང་ཁོག་པའང་དེ་ལས་ལྡབ་འགྱུར་གྱིས་
དྲང་མོ་ཡིན་པ་འདྲ། དེས་ན་ར་ལོས་ཀྱང་སེམས་གཏིང་ནས་རང་གི་སྒྱིད་ལུག་པའི་གཤིས་
ངན་བསྒྱུར་ཏེ་ཡིད་སེམས་དྲང་བའི་བུ་མོ་འདི་དང་མཉམ་དུ་འཚོ་བ་རོལ་རྒྱུའི་སེམས་
113



གཡུ་དྲུག་དཀར་དཔེ་ཚོགས།
ཐག་བཅད་ནས་ཨ་ལགས་ཤིག་གི་དྲུང་ནས་ཆང་ཡང་བཅད་པ་རེད།
ར་ལོ་ངོ་མ་བུད་མེད་འདི་ལ་བརྩེ་དུང་ཆགས་འདུག བརྩེ་དུང་འདི་ནི་ཁོ་རང་
བུད་མེད་སྔོན་མ་གཉིས་ལ་གཏན་ནས་ཆགས་མ་མྱོང་བ་ཞིག་རེད། དཔེར་ན་ར་ལོ་རྫོང་
མཁར་དུ་བཟའ་འབྲུ་ཉོ་རུ་སོང་ནའང་དུས་ཚོད་སྐར་ཆ་གང་ཙམ་ཡང་དོན་མེད་དུ་
འགོར་འགྱངས་མི་བྱེད་པར་རང་གི་ཆུང་མ་ལ་ཚི་ལེན་རེའམ་མངར་ཟས་རིགས་རེ་ཉོས་
ནས་མྱུར་དུ་ཕྱིར་ཡོང་ངེས་ལ། བུད་མེད་དེས་ཀྱང་ར་ལོ་ཕྱིར་ཡོང་བ་མཐོང་མ་ཐག་སྤྱི་ལེ་
གཅིག་གཉིས་ཀྱི་ཚད་ནས་སྔོན་དུ་བརྒྱུགས་ཡོང་བར་མ་ཟད་ཆ་རྐྱེན་འཛོམས་ཚོད་ཀྱིས་
ཁོ་ལ་ཟ་རྒྱུ་རེའང་གྲ་སྒྲིག་བྱས་ནས་ཡོད། ཆ་རྐྱེན་ཡང་མི་འཛོམས་རྒྱུ་མེད་དེ་ར་ལོའི་
ཨ་མའི་དུས་ཀྱི་སྦྲ་རྙིང་དེ་ད་ལྟ་ཨོང་བ་འགེབས་བྱེད་བྱས་ནས་ཁོ་གཉིས་སྦྲ་སོ་མ་ཞིག་གི་
ནང་དུ་དགོད་སྒྲས་ཁེངས་བཞིན་བསྡད་ཡོད། །
བཅུ་གཅིག་པ།
མི་ལ་ལས་བཤད་ན་བུད་མེད་དེས་ར་ལོ་དྲང་ལམ་དུ་ཁྲིད་སོང་ཟེར། ཡང་ལ་ལས་
བཤད་ན་བུད་མེད་དེ་ར་ལོའི་ཨ་མའི་རྣམ་ཤེས་ཡིན་སྲིད་ཟེར། གང་ལྟར་ཡང་བུ་མོ་དེ་
དང་མཉམ་དུ་བསྡད་པ་ནས་བཟུང་ར་ལོ་དངོས་གནས་མི་གཞན་ཞིག་ཏུ་འགྱུར་སོང་། ཐ་
ན་ཁོའི་སྣ་མདོའི་སྣབས་དེའང་ལྡབ་འགྱུར་གྱིས་ཇེ་ཉུང་དུ་སོང་ཡོད།
འོན་ཀྱང་བློ་ཡུལ་ལས་འདས་པ་ཞིག་ལ་ཉིན་ཞིག་སྤྱི་བདེ་མི་སྣ་གཉིས་ཡོང་ནས་ར་
ལོ་བཟའ་ཟླ་གཉིས་རྫོང་ཐོག་ཏུ་ཁྲིད་སོང་།
ཁྲིམས་ཁང་གིས་བཤད་ན་བུ་མོ་དེས་གཉེན་རྩེག་སྒྲིག་གི་ཉེས་པ་བསགས་ཡོད་པས་
དུས་བཅད་བཙོན་འཇུག་ཟླ་དྲུག་ལ་བྱེད་རྒྱུའི་ཐག་བཅད། ར་ལོའི་མིག་ཆུ་སྣབས་དང་
114



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
སྒྲི
འདྲེས་ཤིང་སྣབས་མ་ནེའི་སྟེང་ལ་ལུག་ཡོང་། འོན་ཀྱང་བུ་མོ་དེ་ར་ལོའི་གམ་ནས་འགྲོ་
ཞོར་དུ“ར་ལོ། སེམས་མ་ཕམ། ཟླ་དྲུག་འཁོར་རྒྱུ་སླ་མོ་རེད། ང་རང་ནམ་ཡང་ཁྱོད་ཀྱི་
ཡིན”ཟེར། །
ཇི་འདྲའི་གཡོ་ཟོལ་བྲལ་ཞིང་བྱམས་བརྩེ་ལྡན་པའི་ཚིག་ཅིག་རེད་ཨང་། ཚིག་
འདིས་ར་ལོར་སྔོན་ལ་ཡོད་མ་མྱོང་བའི་སྤོབས་པ་ཞིག་དང་རེ་ལྟོས་ཤིག་སྦྱིན་བྱུང་བས་
ཁོས་སྣབས་དང་མིག་ཆུ་གཙང་མར་ཕྱིས་ནས་ཡར་དགྱེས་ཏེ “ཁྱོད་ཀྱིས་སེམས་བདེ་མོ་
བྱོས། ངས་ཁྱོད་ལ་བསྒུགས་ནས་འདུག”ཟེར། །
བཅུ་གཉིས་པ།
གོང་གི་ར་ལོའི་གཏམ་རྒྱུད་འདི་ངས1988ལོར་བྲིས་ཤིང་། 1991ལོར《སྦྲང་
ཆར》དུས་དེབ་ཏུ་སྤེལ། 1992ལོའི་སྟོན་ཁར། ངས་རྫོང་མཁར་དང་བར་ཐག་སྤྱི་ལེ་ཉི་
ཤུ་ཙམ་ཡོད་པའི་ཞང་གྲོང་ཆུང་ངུ་ཞིག་ན་བྱ་བ་སྒྲུབ་སྐབས་ལས་གྲོགས་ཀྱིས་ང་རང་ར་རོ་
གསུམ་པར་གྱུར་པའི་གོ་སྐབས་བཟང་བོ་ཞིག་བེད་སྤྱད་ནས་རྫོང་སྤྱི་བདེ་ཅུའུ་ལ་ཁ་པར་
བཏང་སྟེ་མ་ཉེས་ཁག་གཡོག་གིས་འཛིན་བཟུང་བྱེད་དུ་བཅུག་པས་ང་ལ་ད་གཟོད་རྩོམ་
མཁན་ཞིག་ལ་མཚོན་ན་ལོ་བརྒྱར་འཕྲད་དཀའ་བའི་ལྟ་སྲུང་ཁང་གི་འཚོ་བར་རྒྱུས་ལོན་
བྱེད་པའི་གོ་སྐབས་བཟང་བོ་འདི་གོང་མ་ལྷ་ཡིས་གནང་བར་མ་ཟད་ད་རུང《ར་ལོའི》རྔ་
མ་འབྲི་བར་ར་ལོ་ཆེད་དུ་འདི་རུ་བཀོད་སྒྲིག་བྱས་ཡོད་པ་འདྲ། །
ང་རང་གཉིད་ལས་སད་པའམ་བཟི་དྭངས་རྗེས་ནམ་ལངས་འདུག་ལ། ད་གཟོད་
རང་ཉིད་ལྟ་སྲུང་ཁང་དུ་ཡོད་པ་ཤེས་པ་དང་བཙོན་མ་ཚོས་ང་རང་ཡོངས་སུ་བསྐོར་ཞིང་།
ཅུང་མ་འགོར་བར་ཁང་བ་གཞན་པའི་ནང་གི་བཙོན་མ་རྣམས་ཀྱང་བེམ་པོའི་སྟེང་ལ་བྱ་
115



གཡུ་དྲུག་དཀར་དཔེ་ཚོགས།
རྒོད་བབས་པ་ལྟར་གཅིག་རྗེས་གཉིས་མཐུད་ཀྱིས་ངའི་གམ་ལ་འདུས་ཏེ་ཅིའི་ཕྱིར་འདི་
རུ་གདན་འདྲེན་བྱས་པ་དྲིས། རྗེས་སུ་ངས་རིམ་བཞིན་རྟོགས་པ་ནི་མི་གསར་བ་ཞིག་
བཟུང་ཡོང་མ་ཐག་ཁྱོད་རང་མི་རིགས་གང་ཡིན་ཡང་ཆོག་ལ་ངོ་ཤེས་མི་ཤེས་སུ་ཡིན་ཡང་
རུང་། བཙོན་མ་རྙིང་བ་རྣམས་ཀྱིས་འདི་ལྟར་ཁྱོད་རང་ཡོངས་སུ་བསྐོར་ནས་འདྲི་ཚིག་
སྣ་ཚོགས་འདྲི་བར་བྱེད་ལ། འདི་ནི་ཁྱོད་ལ་སེམས་ཁུར་བྱེད་པ་རེད་ཟེར་བ་ལས་ཁོ་ཚོའི་
ཉི་མ་འཁྱོལ་ཐབས་རེད་ཟེར་ན་འགྲིག འོན་ཀྱང་ངས་ཁོ་ཚོ་ཧ་ཅང་ཡིད་ཆད་པར་བྱས་
སོང་སྟེ། རྒྱུ་མཚན་ནི་ང་ལ་རང་ཉིད་ཅིའི་ཕྱིར་གདན་འདྲེན”བྱས་པ་ཕར་ཞོག ཐ་ན་ཇི་
ལྟར”གདན་འདྲེན་བྱས་ནས་ཡོང་བའང་བཤད་རྒྱུ་མེད་པས་རེད། དེས་ན་ཁོ་ཚོ་ཧ་ཅང་
ཕངས་སེམས་སྐྱེ་བཞིན་ཕྱིར་སོང་ཞིང་། ཡང་འདང་ཞིག་བརྒྱབ་ན་ཁོ་ཚོ་ད་རེག་བར་དུ་
རང་ཉིད་ཅིའི་ཕྱིར”གདན་འདྲེན”བྱས་པ་དང་། ཐ་ན་ཇི་ལྟར་གདན་འདྲེན”བྱས་ཡོང་
བའང་མི་ཤེས་པ་ཞིག་ལ་འཕྲད་པ་ནི་ཐེངས་དང་པོ་ཡིན་པས་འདི་ནི་ཡ་མཚན་ཞིག་
དང་ཡང་ན་དགོད་བྲོ་བ་ཞིག་ལ་བརྩིས་ནས་དེ་རིང་གི་ཉི་མ་འདི་ལྟར་འཁྱོལ་བའི་རེ་བ་
བཅངས།
ར་ལོ་མུ་མཐུད་དུ་ངའི་གམ་ནས་བསྡད་དེ་”རེད་ཡ། མདང་དགོང་ཁྱོད་ཁྲིད་ཡོང་དུས་
ཧ་ཅང་བཟི་འདུག”ཟེར་ནས་མར་སྒུར་བ་ན་སྐྲ་ལོའི་གསེབ་ནས་འཕྱི་བའི་རྔ་མ་དང་འདྲ་
བའི་རལ་བ་དེ་མངོན་བྱུང་།
ད་ལྟ་རལ་བ་འདི་ནི་ལོ་མང་ལྕི་འདམ་ཁྲོད་ནས་ལུས་པའི་ཐིག་གུ་ཆད་པོ་ཞིག་དང་
འདྲ་བར་འོད་མདངས་ཅུང་ཙམ་ཡང་མེད་པའི་ཁར་ཤིག་སྲོ་མང་ཞོ་བླུག་པ་ལྟར་སྐུ་ཉོག་
གེར་འདུག འདིའི་ནང་ན་ཤིག་གསོན་པོ་ཡོད་ལ་ཤི་རོའང་ཡོད། ཤི་གསོན་གྱི་དབྱེ་བ་
ཤིན་ཏུ་འབྱེད་དཀའ་བའང་ཡོད། འུད་མཁན་ཚོས་བཤད་ཚུལ་ལྟར་ན་“ཤིག་རྒན་གཡག་
འདྲ་བ”ཡོད་ལ། ཚན་རིག་པས་བཤད་ཚུལ་ལྟར་ན“སྲོ་མང་རྡུལ་ཕྲ་རབ་འདྲ་བའང་།
116



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ན
རྒྱུ
ཡོད། གལ་ཏེ་ར་ལོའི་མགོ་བོ་འདི་སའི་གོ་ལ་ཡིན་པའི་དབང་དུ་བཏང་ན་ཤིག་སྲོ་མང་
འདི་འགྲོ་བ་མིའི་རིགས་དང་འདྲ་སྟེ་རང་རང་གི་ལུས་སྟོབས་ཀྱི་ཆེ་ཆུང་དང་བློ་རིག་གི་
མཐོ་དམན་ལྟར་ཟུངས་བཅུད་ལེན་བཞིན་ཡོད། དེ་སྔོན་ར་ལོའི་སྐུད་པོས་རལ་བ་འདི་རྩ་
ནས་བལ་ཏེ་ར་ལོ་མི་གྲལ་ལ་འགྲོ་སྲོལ་མེད་པ་ཞིག་བཟོས་ནའང་རྒྱ་ནག་གི་གཏམ་དཔེ་
ལ”རྙིང་བ་མ་སོང་ན་གསར་བ་མི་ཡོང”ཟེར་བ་ཅིས་མ་བདེན་ཏེ་ར་ལོའི་རལ་བ་འདི་སྔར་
ལས་ཀྱང་སྦོམ་ཞིང་རིང་བོར་སྐྱེས་འདུག །
《སྦྲང་ཆར》རྩོམ་སྒྲིག་པས་དེ་སྔོན་ང་ལ་ཡང་དང་ཡང་དུ《ར་ལོའི》རྔ་མ་མུ་མཐུད་
དུ་འབྲི་རྒྱུའི་རེ་བ་བཏོན་པར་མ་ཟད་ལ་ལས་ད་རུང་བཅོས་བསྒྱུར་སྒོ་འབྱེད་ཀྱི་དཔྱིད་
རླུང་གིས་ར་ལོ་སྒེར་གཉེར་ཁྱིམ་ཚང་ཕུལ་བྱུང་ཞིག་གམ་ཡང་ན་ཚོང་བ་ཕྱུག་པོ་ཞིག་
ཏུ་གྱུར་པ་སོགས་གང་ལྟར་ཀློག་པ་པོའི་སྤྱན་སྔར་མི་གསར་བ་ཞིག་གི་རྣམ་པས་མངོན་
དགོས་པའི་ལྟ་ཚུལ་བཏོན་མྱོང་། རང་གིས་བསམ་བློ་གཏོང་མི་དགོས་པར་ཤར་ཤར་བྲིས་
པ་ཙམ་གྱིས་རྩོམ་ཡོན་ལེན་ཐུབ་པའི་དོན་བཟང་འདི་འདྲར་ད་ལྟ་ཤིན་ཏུ་འཕྲད་དཀའ་
མོད། འོན་ཀྱང་དོན་དངོས་སུ་བཅོས་བསྒྱུར་སྒོ་འབྱེད་ཀྱི་དཔྱིད་རླུང་ཇི་འདྲ་གཡུག་
ནའང་ར་ལོ་སྒེར་གཉེར་ཁྱིམ་ཚང་ཕུལ་བྱུང་ཞིག་ཏུ་བསྒྱུར་མ་ཐུབ་ལ་ཚོང་བ་ཕྱུག་པོ་ཞིག་
ཏུའང་འགྱུར་མ་ཐུབ། གོ་ཚུལ་ལྟར་ན་ར་ལོ་གྲུབ་ཆེན་ཞིག་ཏུ་གྱུར་ནས་གདོན་འདྲེ་མང་
བོ་དམ་ལ་བཏགས་དང་འདོགས་བཞིན་ཡོད་ཟེར་བ་དང་། ཡང་ལ་ལས་ར་ལོས་མོ་རྩིས་
བྱས་ན་འདས་མ་འོངས་ད་ལྟ་གསུམ་ལ་ནོར་འཁྲུལ་སྤུ་ཙམ་ཡང་མེད་པར་མ་ཟད་རང་གི་
ཨ་མས་ད་ལྟ་ཁྱི་རྒན་ཞིག་གི་སྐྱེ་བ་བླངས་ཡོད་པའང་མཁྱེན་ནས་ཁྱི་རྒན་དེ་རང་གི་ཁྱིམ་
ལ་བླངས་ཏེ་ཤ་དང་འོ་མ་རྐྱང་བས་གསོ་བཞིན་ཡོད་པས་བྲག་དམར་ཞང་གི་ཞང་ཀྲང་གི་
འབད་འཐབ་ཀྱི་དམིགས་འབེན་གཙོ་བོ་ནི་སྤྱི་ལོ2000ལོར་ཞང་ཡོངས་ཀྱི་མང་ཚོགས་
ཀྱི་འཚོ་བའི་ཆུ་ཚད་དེ་ར་ལོའི་ཨ་མའམ་ཁྱི་རྒན་དེའི་ཚད་ཐིག་ལ་སླེབས་རྒྱུ་དེ་ཡིན་ཟེར་
117



གཡུ་དྲུག་དཀར་དཔེ་ཚོགས།
བ་སོགས་ངོ་མཚར་ཅན་གྱི་བཤད་ཚུལ་འགའ་རེ་གོ་ཐོས་སུ་གྱུར་ནའང་ང་རང་ཡིད་ཆེས་
ཐབས་བྲལ་བས་ར་ལོར་བཅར་འདྲི་བྱེད་མ་མྱོང་། དེས་ན་ད་ཐེངས་ར་ལོ་ངེད་གཉིས་མ་
གྲོས་རང་མཐུན་གྱིས་འདི་རུ་འཕྲད་པའི་བསྐལ་བ་བཟང་བོ་འདི་གོང་མ་ལྷ་ཡིས་གནང་
བ་ཡིན་མོད། འོན་ཀྱང་ངའི་སེམས་ལ་གོ་སྐབས་འདི་ཧ་ཅང་ཐུང་སྲིད་པའི་འདུ་ཤེས་
ཤིག་ཡོད་དེ་རྒྱུ་མཚན་ནི་སྤྱི་བདེ་མི་སྣ་ཞིག་གིས་ང་ལ“བློ་མཐུན་དོན་གྲུབ་ལགས། སྤོ་མ་
ལངས། ཁྱེད་རང་ཕྱིར་སོང་ཆོག”ཟེར་ལ་ཁད་ལོས་ཡོད་སྙམ་གྱིན་འདུག །
“སྤྱི་བདེ་མི་སྣ་ཚོས་ཁྱོད་ཀྱི་རྐང་བ་བཟུང་། ལག་པར་འཇུས། མགོ་ནས་སྐྱོར་ཏེ་
ཁྱེར་ཡོང་།”ར་ལོས་མུ་མཐུད་དུ་བཤད་རྒྱུར་“ང་ཚོས་དང་ཐོག་བཙོན་མ་ཞིག་གིས་རང་
སྲོག་བཅད་ཟིན་པའི་བེམ་པོ་དེ་གནས་སྐབས་ངེད་ཚོའི་ཁང་བའི་ནང་ལ་འཇོག་རྒྱུ་རེད་
བསམ་ནས་ཧ་ཅང་སྐྲག རྗེས་སུ་ངས་ཁྱོད་ཡིན་པ་ངོས་ཟིན་པས་ཁྱོད་སད་རྗེས་ཁ་བརྡ་
མང་བོ་ཡོད་བསམ་ནས་ཡུན་རིང་སྒུག་ནའང་ཁྱོད་ལ་སད་རྒྱུ་མི་འདུག
ཨེ –– ཆང་འཐུང་ན་ངོ་མ་མི་བཟང་གི རང་གིས་ཉེས་པ་ཅི་ཞིག་བཟོས་པའང་
ཤེས་ཀྱིན་མི་འདུག”ར་ལོས་དེ་ལྟར་བཤད་ཞོར་སླར་ཡང་མགོ་ཐད་དུ་གཡུག་པའི་ཚུལ་ལ་
བལྟས་ན་ད་ལྟ་ཁོ་རང་ཧ་ཅང་བསམ་ཤེས་ཤིག་ཏུ་གྱུར་ཡོད་པ་འདྲ་མོད། འོན་ཀྱང་ཁོའི་དེ་
སྔོན་གྱི ''ཨོ _ དེ་འདྲ་ཡིན་ནམ་" “གནའ་མིའི་གཏམ་དཔེ་ལ”སོགས་ཚིག་གི་བར་ཐག་
ཤིན་ཏུ་རིང་བ་དེ་དག་མི་བཤད་པས་ཁོའི་གནས་བབ་ཧ་ཅང་སྡུག་པའམ་མ་མཐའ་ཡང་
ཁོའི་སེམས་པ་ཤིན་ཏུ་མི་སྐྱིད་པ་ཤེས་ཐུབ།
''ཨེ _ ཡང་ན་ཁྱོད་ཀྱིས་ཀྱང་ཉེས་པ་ཅི་ཡང་བཟོས་མེད་སྲིད་”ར་ལོས་རང་གི་སྐྲ་
གསེབ་ལ་བར་མེད་དུ་འཕྲུག་བཞིན“རྒྱུ་མཚན་ནི -- འབྲོང་རིན་པོ་ཆེའི་སྐུ — ང་ཡང་
ངོ་མ་རྐུན་མ་མིན་མོད། འོན་ཀྱང་ཁོ་ཚོས་འདི་ལྟར་བཟུང་ཡོང་བ་རེད”ཟེར་ཞོར་སེན་
མོ་རིང་བོའི་བར་ལ་བལྟས་པ་ན་ཤིག་རྒན་གཡག་འདྲ་བ་གཉིས་ཀྱིས་ནུས་པ་ཡོད་ཚད་
118



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
སྒྲ
བཏོན་ཏེ་འཕག་ཚག་རྒྱུན་གིན་འདུག ར་ལོ་སྤྲེའུ་ཞིག་དང་འདྲ་བར་ལྡེམ་མྱུར་བྱང་ཆ་
ལྡན་པའི་ངང་ནས་ཤིག་དེ་གཉིས་སྔ་གཞུག་ཏུ་ཁ་ནང་ལ་གཡུག་པ་དང་མཉམ་དུ་ཚང་
མས་ཐོས་གསལ་ལྟར _ ཐག — ཐག – ཅེས་གསལ་ཞིང་སྙན་པའི་ཐག་སྒྲ་གཉིས་
གྲག་བྱུང་། དེས་ན་ཉིན་འགའི་རྗེས་སུ་ར་ལོའི་སློག་པ་ཐར་བཅལ་ཏེ་ཤིག་སྲོ་མང་སྲན་
མ་ཟ་ཟ་བྱེད་སྐབས་ངས་ཁོ་རང་བཀག་འགོག་བྱས་པ་ན་ཁོས”ཤིག་ཁྲག་ལྟོ་བར་མི་ཕན་
ཀྱང་། ཐག་སྒྲ་རྣ་བར་སྙན་པོ་རེད།”ཟེར་བའང་བདེན་ཤས་ཆེ། ཉིན་དེར་གནམ་གཤིས་ཧ་
ཅང་ལེགས་པ་དང་། རྒྱུ་རྐྱེན་གང་ཡིན་མི་ཤེས་ཀྱང་ར་ལོའི་སེམས་པའང་ཧ་ཅང་དགའ་
བཞིན་ཡོད། ང་ཚོ་ཚང་མའི་རྐང་སྣམ་ཁ་འདིག་དང་ཐ་ན་ལྷམ་ཐིག་ཀྱང་བླངས་སོང་བས་
གཡོན་ལག་གིས་རྐང་སྣམ་གྱི་ཁ་འཛིན་པ་ལས་གཞན་པའི་ལས་ཀ་ཅི་ཡང་བྱེད་ཐབས་
མེད། དེ་བས་ར་ལོས་ཀྱང་གཡོན་ལག་གིས་རྐང་སྣམ་ཁ་བཟུང་བ་དང་གཡས་ལག་གིས་
སློག་པ་ཐར་བཅལ་ཏེ་ཉི་མར་ཅུང་ཙམ་ལྡེ་བ་ན་ཤིག་སྲོ་མང་གི་དཔུང་དེ་ཆར་ཤུལ་གྱི་ཤ་
མོ་བཞིན་སྤུ་རྩེ་ལ་འགོས་ནས་འཁྲབ་སྟོན་རྣམ་པ་སྣ་ཚོགས་བྱས་པ་ན་མི་གཞན་རྣམས་
ཀྱང་མ་གྲོས་རང་མཐུན་གྱིས་ར་ལོའི་སློག་པའི་མཐའ་རུ་འདུས་ཏེ”གན་གན།" "འདི་
འདི”ཟེར་ནས་སྟོན་ཞོར་འཛིན་ཞོར་བྱས། ར་ལོ་ནི་གཡུལ་ལས་རྒྱལ་བའི་དམག་སྤྱི་ཆེན་
མོ་ཞིག་དང་འདྲ་བར་སྒམ་བརླིང་གིས“བྲེལ་བ་མ་ལངས _ བྲེལ་བ་མ་ལངས -
'ཟེར་ཞོར་ཤིག་ཆེན་པོ་རྣམས་བདམས་ནས་བཟའ་བར་བྱེད་པ་དེས་ངའི་སོ་རྐང་ལ་ཟ་
འཕྲུག་ཅིག་ལངས་བྱུང་བས“ཧེ། ར་ལོ། དེ་འདྲ་མ་བྱེད”ཅེས་བཤད་པ་ན་ཁོས“གནའ་
མིའི་གཏམ་དེ་ལ --ཤིག་ཁྲག་ལྟོ་བར་མི་ཕན་ཀྱང་། ཐག་སྒྲ་རྣ་བར་སྙན་པོ་རེད་”ཟེར་
ནས་མི་གཞན་པའི་ལག་གི་ཤིག་རྣམས་བླངས་ཏེ་ཐག་ཐག་ཏུ་བཟའ་བར་བྱེད། ཕར་
བལྟས་ན་འདི་ནི་ཁོའི་འཛད་མཐའ་མེད་པའི་རྒྱུ་ནོར་ལ་རང་གིས་ཅི་དགར་ལོངས་སུ་
སྤྱོད་བཞིན་པའི་སྣང་བ་ཞིག་ཡོད་པ་འདྲ།
119



གཡུ་དྲུག་དཀར་དཔེ་ཚོགས།
བཅུ་གསུམ་པ།
སྙིང་ལ་ཟུག་པའི་ལྕགས་རིགས་ཀྱི་ཁྲོག་སྒྲ་ཞིག་གྲག་ཞོར་སྒོ་ཆེན་ཕྱེས་ནས་ལྟ་སྲུང་
བ་དང་ཇ་མ་གཉིས་ཀྱིས་ཟ་མ་ཁྱེར་ཡོང་། ང་ལ་རང་གི་ཁྱིམ་གྱིས་བསྐྱལ་ཡོང་བའི་ལུག་
ཤའི་མོག་མོག་སྡེར་མ་ཆེན་པོ་གང་དང་ཁ་ངོ་འཁྲུད་བྱེད་བྱིན་ནས“ད་ཅི་ཞིག་ཁྱེར་ཤོག་
ཟེར་དགོས”ཞེས་དྲིས། །
“ཅི་ཡང་མི་དགོས། ང་རང་ཕྱིར་གཏོང་ལ་ཉེ།
ངས་ཁྱོད་ཀྱི་སེམས་ཕམ་པ་མིན་མོད། འོན་ཀྱང་ཁྱོད་རང་མ་མཐའ་ཡང་དེ་རིང་
ཕྱིར་གཏོང་མི་སྲིད།"
“འོ་ན་དཔེ་ཆ་ཞིག་ཁྱེར་ཤོག་ཟེར་རོགས།”
''ཡིན་ནའང་ཁྲིམས་ལུགས་ཀྱི་དཔེ་ཆ་རྐྱང་བ་མ་གཏོགས་བལྟ་མི་ཆོག་
"དེ་ཡང་ཆོག”ངས་དེ་ལྟར་བཤད་ཞོར་དཔེ་ཆ་ཞིག་གི་མིང་བྱང་འབྲི་བསམ་སྟེ་རང་
གི་ཁུག་མའི་ནང་ལ་ལག་པ་གཏོང་དུས་སྨྱུ་གུ་དང་འབྲི་དེབ་ཕར་ཞོག ཐ་ན་ཤོག་ལྷེ་ཞིག་
ཀྱང་མི་འདུག་པས་ང་རང་ཡ་མཚར་ནས་སྡོད་སྐབས་ཁོས་མྱུར་དུ་རང་གི་སྨྱུ་གུ་དང་ཤོག་
ལྟེ་ཞིག་ངའི་ལག་ལ་བཞག་སྟེ“ཁྱོད་ཀྱི་ལུས་སྟེང་གི་དངོས་པོ་ཡོད་ཚད་ཉར་ཚགས་བྱས་
ཟིན”ཟེར།
''ད་རུང་དུ་བ་ཁྱེར་ཤོག་ཅེས་བཤད་རོགས”ངས་ལྟ་སྲུང་བ་ཕྱིར་འགྲོ་བའི་རྗེས་སུ་དེ་
ལྟར་བཤད། །
ར་ལོ་ངའི་གམ་ལ་ཡོང་སྟེ“ཕར་བལྟས་ན་ལྟ་སྲུང་བ་ཁྱོད་ལ་བཟང་བ་འདྲ། ཁྱོད་ཀྱིས་
ཁོ་རང་ངོ་ཤེས་སམ་ཟེར།
“རྫོང་མཁར་ཆུང་ཆུང་འདི་ན་ཕན་ཚུན་ངོ་མི་ཤེས་པ་སུ་ཡོད། ལྷག་པར་དུ་ངས་
120



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ༼ ལ་་་་་
སྔོན་ཆད་ཉེས་ཅན་ཚོར་དག་སེལ་བྱེད་སྐབས་ཁོ་དང་ཡང་ཡང་འཕྲད་དགོས། ཅི་རེད།
ཁོ་རང་ཁྱོད་ཚོར་དེ་འདྲ་མི་བཟང་བ་ཡིན་ནམ།”
"མ་རེད་མ་རེད། ང་ཚོར་མི་བཟང་བ་ནི་ལྟ་སྲུང་བ་གཞན་ཞིག་ཡོད། དེ་ངོ་མ་
གསོན་སྙིང་ལེན་རྒྱུ་ཞིག་ཡིན། ལྷག་པར་དུ་ང་ལ་སྣབས་དྲུད་ཟེར་ནས་ལྟ་ཚུལ་ཧ་ཅང་
མི་བཟང་། ལྟ་སྲུང་བ་འདི་ནི་ང་ཚོར་ཡང་མི་བཟང་རྒྱུ་མེད་མོད། འོན་ཀྱང་ལག་ལ་ཤོག་
སྨུག་བཞག་ནས་ཡུལ་ལ་ཡི་གེ་འབྲི་རུ་ག་ལ་འཇུག ཨེ——རྒྱ་སྐད་ཤེས་ན་ངོ་མ་ཕན་པ་
ཡོད་ཀི”
ལྟ་སྲུང་ཁང་གི་ཟ་མ་དེ་ལུག་ཤ་རྐྱང་བའི་མོག་མོག་དང་བསྡུར་ཐབས་མེད་པས་ངས་
ར་ལོར་ཤ་མོག་མོག་བཟའ་རུ་བཅུག རྒྱུ་རྐྱེན་གང་ཡིན་མི་ཤེས་ཀྱང་སྔོན་ཆད་ངའི་སེམས་
ལ་མི་ཚོན་པོ་ཚོར་ད་གཟོད་བཟའ་སྟོབས་ཆེ་བ་དང་། ལུས་པོ་ཅི་ཙམ་ཚོ་ན་བཟའ་
སྟོབས་དེ་ཙམ་ཆེ་སྲིད་བསམ་པ་དེ་ཡོངས་སུ་ནོར་འདུག མ་མཐའ་ཡང་མི་སྐམ་པོ་ཚོའི་
ཁྲོད་ནའང་བཟའ་སྟོབས་ཅན་ཡོད་པ་དེ་རིང་ར་སྤྲོད་ཐོབ། ཤ་མོག་མོག་སྡེར་མ་གང་བོའི་
ནང་ནས་ངས་གཉིས་གསུམ་ཙམ་ཟོས་པ་མ་གཏོགས་ཚང་མ་ར་ལོས་ཟོས་ཚར་སོང་།
''ཡང་ན་ཁྱོད་ཀྱིས་ཀྱང་ངོ་མ་ཉེས་པ་ཅི་ཡང་བཟོས་མེད་སྲིད། དཔེར་ན་ངས་ཆིབས་
རྟ་དེ་བརྐུས་མྱོང་ན་འབྲོང་རིན་པོ་ཆེའི་སྐུ། འོན་ཀྱང་ཁོ་ཚོས་ང་རང་འདི་ལྟར་བཟུང་
ཡོང་བ་མིན་ནམ།” མོག་མོག་སྡེར་མ་གང་བོའི་དྲིན་ཡིན་ནམ་ཡང་ན་ཁ་ཡག་སོགས་
གང་ཡིན་མི་ཤེས་ཀྱང་ར་ལོས་སླར་ཡང་ང་ལ་དེ་ལྟར་བཤད། འོན་ཀྱང་ངའི་སེམས་ལ་
ར་ལོར་ངོ་མ་མ་ཉེས་ཁག་གཡོག་བྱས་ཡོད་པ་འདྲ་སྟེ། གོ་ཚུལ་ལྟར་ན་ར་ལོ་རྐུན་མ་ཡིན་
པའི་གཞི་འཛིན་ས་ཉག་གཅིག་ནི་ཐེངས་ཤིག་ར་ལོས་ཨ་ལགས་འབྲོང་ཚང་ཁྱིམ་ཞུ་བྱས་
པ་དང་། འབྲོང་ཚང་ཕྱིར་ཕེབས་སྐབས་ར་ལོས་དེའི་རྗེས་སུ་ལྟ་བཞིན་ཨ་ལ་ལ། རྨ་ཆུའི་
ཁུག་གི་རྟ་ཟེར་བ་དེ་ངོ་མ་གཞན་དང་མི་འདྲ། གལ་ཏེ་རྟ་འདི་འདྲ་བ་ཞིག་ལག་ལ་ཡོང་
121



གཡུ་དྲུག་དཀར་དཔེ་ཚོགས།
ན་རང་གི་ཆུང་མ་ཤོར་ཡང་འགྱོད་པ་མེད”ཅེས་ངག་ལས་ཤོར་བ་དེ་ཙམ་རེད་ཟེར།
ངས་ར་ལོར་དེ་འདྲ་ཨེ་ཡིན་དྲིས་ཚེ་ཁོས“ཏག་ཏག་དེ་འདྲ་ཡིན”ཟེར་བ་དང་།
ཉིན་དེར་འབྲོང་ཚང་གི་ཞབས་ཟུང་ཐེངས་དང་བོར་ར་ལོའི་ཁྱིམ་ལ་བཀོད་པས་ར་ལོ་
དགའ་དྲགས་ཏེ་རང་གི་ཁ་ནས་ཅི་ཤོར་ཡང་མ་ཤེས།
“གནའ་མིའི་གཏམ་དཔེ་ལ -- ''ར་ལོ་མོག་མོག་གིས་བརྒྱགས་རྗེས་སླར་ཡང་ཚིག་
གི་བར་ཐག་ཇེ་རིང་ལ་སོང་སྟེ་ལས་ལམ་ལ་འགྲོ་གི་མེད་དུས། གཅིན་བཏང་ན་བརླ་ཤའི་
སྟེང་རེད།ཟེར་བ་ཅིས་མ་བདེན། འབྲོང་རིན་པོ་ཆེ་ཚང་ཕྱིར་ཕེབས་རྗེས་ང་ལ་ཀན་སུའུ་
ན་བཟང་ས་ཞིག་ཡོད་པ་དེ་ངེད་ཚང་ལ་ཡོང་བ་དང་། ས་རུབ་རྗེས་ཁོས་ང་ལ་ཁོ་ལ་དགའ་
གྲོགས་མ་ཞིག་ཡོད་པ་དེའི་སར་སྐྱེལ་དགོས་ཟེར་བས་ངེད་གཉིས་རྩེ་གཞུང་དགོན་པའི་
འདབས་བརྒྱུད་ནས་འགྲོ་སྐབས་ང་ཚོའི་སྡེ་བའི་ནོར་བཙལ་གཉིས་ལ་འཕྲད་པ་དང་།
ངས་བཟང་ས་དེ་སྣ་ནག་མ་དེ་ཚང་གི་རུ་འདབས་སུ་བསྐྱལ་རྗེས་ཕྱིར་ཡོང་བ་ཡིན། དེ་
བས་ཁོ་ཚོས་ང་ལ་མཚན་མོར་དགོན་པའི་ནང་ལ་ཅི་བྱེད་དུ་སོང་བ་ཡིན་ཟེར་ནས་མི་
གཏོང་ལ། ངས་མནའ་ཅི་ཙམ་བསྐྱལ་ནའང་ཁོ་ཚོ་རློམ་གྱིན་མི་འདུག ཁྱོད་ཀྱིས་འདང་
རྒྱོབ་དང་། ཁྱིས་མི་ཟ་བ་ནི་ལྕགས་ཡིན། མིས་མི་ཟ་བ་ནི་མནའ་ཡིན། ང་མགོ་ནག་བོད་
མི་རལ་བ་ཅན་ཞིག་གིས་མནའ་ཟ་སྲིད་དམ་ཟེར། །
སྐབས་དེར་ལྟ་སྲུང་བས་ང་ལ་དཔེ་ཆ་ཞིག་དང་དུ་བ་ཤོག་སྒམ་འགའ། འོ་ཇ་དྲོད་
དེམ་གང་བཅས་ཁྱེར་ཡོང་། ར་ལོ་ངེད་གཉིས་ཀྱིས་འོ་ཇ་འཐུང་ཞོར་དང་དུ་བ་འཐེན་
ཞོར་དུ་སྡོད་སྐབས་ར་ལོས“ཨེ _ ངའི་ཆུང་མ་ཉིན་བཅུ་ལྷག་གི་རིང་ལ་གཅིག་ཀྱང་མི་
ཡོང་བ་འདི་ཅི་ཡིན་ནམ། འབྲོང་རིན་པོ་ཆེས་མཁྱེན། ཁོང་མ་བུ་གཉིས་ལ་ན་ཚ་རེ་བྱུང་
བཞིན་པ་མིན་ནམ”ཟེར་ནས་རིམ་བཞིན་སླར་ཡང་འདང་རྒྱག་ནང་ལ་ལྷུང་སོང་།
122



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། དཔལ་
བཅུ་བཞི་བ།
ལྟ་སྲུང་ཁང་འདིའི་གྱང་ངོས་དཀར་ཞིང་ཉལ་ཁྲི་དང་པང་གཅལ་ཚང་མ་ཤིང་ལེབ་
ཡིན་པས་ཤིན་ཏུ་གཙང་ནའང་སྒོ་ཤིང་ལྕགས་ལེབ་ཀྱིས་ཤན་པ་དང་སྒེའུ་ཁུང་ཆུང་ཆུང་
གི་ཕྱི་ལ་ལྕགས་ཀྱི་དྲ་མ་སྤྲད་ཡོད་པས་ཁོར་ཡུག་ཕལ་བ་ཞིག་མིན་པའི་སྣང་བ་ཞིག་ངང་
ངམ་ཤུགས་ཀྱིས་སྟེར། འདི་ན་སྤྱི་བདེ་ཅུའུ་ཡིས་བཀག་ཉར་བྱས་པའི་མི་ཡོད་ལ་ཁྲིམས་
ཁང་གིས་དུས་ཐུང ( ལོ་གཅིག་གི་མན་ཆད )ཁྲིམས་ཐག་བཅད་ཟིན་པའི་བཙོན་མའང་
ཡོད། ར་ལོ་དང་འདྲ་བར་འདྲི་གཅོད་བྱེད་བཞིན་པའི་སྒང་གི་མིའང་ཡོད། ཁོ་ཚོའི་ཉེས་
པའི་ཆེ་ཆུང་མི་འདྲ་ལ་ཐ་ན་ལ་ལར་ཉེས་པ་ཡོད་མེད་ཀྱང་ད་རུང་གསལ་ཐག་ཆོད་མེད་
མོད། གང་ལྟར་ཚང་མས་འདྲ་མཉམ་དུ་རང་གིས་རང་ལ”ཉེས་ཅན”ཞེས་འབོད་དགོས་ལ་
དེ་ལྟར་བོས་ན་ད་གཟོད་ཁང་བ་འདིའི་སྒོ་ཕྱི་ཁྱིམ་དང་མཚམས་རེར་སྒོ་ཆེན་གྱི་ཕྱི་ནང་
ལ་འགྲོ་ཆོག་པ་རེད།
རྒྱ་སྐད་ཀྱིས་རང་གིས་རང་ལ”ཉེས་ཅན”ཞེས་འབོད་པའི་ཐད་ནས་ར་ལོར་བྱང་
ཆ་ཞིག་ལྡན་ཏེ། སོ་དམག་གི་ཕྱོགས་སུ་འཁོར་ནས་ལུས་པོ་དྲང་མོར་འགྲེང་། མགོ་ཡར་
དགྱེས། སྣབས་ཁུང་འཇིབ་ཅིག་བྱས་ནས”པཱན་ཀྲང་ལ་ཡར་ཞུ་བྱེད་རྒྱུ། ཉེས་ཅན་ནང་
ལ་འགྲོ་རྒྱུ”(ཡང་ན“ཕྱི་ལ་འགྲོ་རྒྱུ།”)ཞེས་བཤད་པའི་ཚུལ་ནི་བོང་བུ་ཕུལ་དུ་བྱུང་བ་ཞིག་
གིས་མགྲིན་སྒྲ་སྒྲོག་པ་འདྲ། འོན་ཀྱང་བཤད་ཚུལ་ལྟར་ན་ར་ལོ་བཟུང་ཡོང་མ་ཐག་ཡར་
ཞུ་འབུལ་མ་ཤེས་པར་དཀའ་ངལ་གང་མང་མྱངས་པ་མ་ཟད་ཐ་ན་ཆུང་དུས་ཀྱི“ཚང་མས་
ར་ལོར་སློབ་སྦྱོང་བྱེད་མི་རུང”ཞེས་པའི་ཚད་ལ་སླེབས་ཏེ་པཱན་ཀྲང་ངམ་སོ་དམག་གིས་
ཁོ་རང་རྡོ་གྱང་རྩ་རུ་ཡར་ལངས་ནས་སྡོད་དུ་བཅུག་པ་གྲངས་ཀྱིས་མི་ལང་ཟེར། འདི་ནི་
ར་ལོ་ཆུང་མ་སེམས་བཟང་མ་དེ་དང་མཉམ་དུ་བསྡད་པ་ནས“ཚང་མས་ར་ལོར་སློབ་སྦྱོང་
123



གཡུ་དྲུག་དཀར་དཔེ་ཚོགས།
བྱེད་མི་རུང”ཞེས་པའི་ཚད་ལ་སླེབས་པ་ཐེངས་གཉིས་པ་ཡིན་ལ། ཐེངས་དང་བོ་ནི་ར་ལོ་
གྲྭ་ལོག་མ་བྱས་གོང་ལ་ཁ་ཏོན་འགའ་འདོན་ཤེས་པ་དེ་ལོ་འགའི་རྗེས་སུ་རིམ་བཞིན་རང་
གི་གཞལ་མཐའ་མེད་པའི་རྒྱུ་ནོར་ཞིག་ཏུ་གྱུར་པའི་རྒྱུ་མཚན་ནི་ར་ལོ་བོས་ནས་རིམ་གྲོ་
འདོན་དུ་འཇུག་མཁན་གྱི་ཁྱིམ་ཚང་ཇེ་མང་ལ་སོང་བ་དེ་རེད། དེ་ཡང་ར་ལོ་ནི་དགོན་
པའི་ནང་གི་གྲྭ་བ་ཚོ་དང་མི་འདྲ་བར་རིམ་གྲོ་རེ་བཏོན་ན་གཏམ་ཉོ་གཏམ་ཚོང་བྱེད་མི་
དགོས་པར་སྦྱིན་བདག་ཚང་གིས་ཅི་བྱིན་གྱིས་ཆོག་པ་དང་། ཐ་ན་ཀོ་པགས་ཚར་གསུམ་
དང་བལ་རྩིད་ཁུལ་གསུམ། མར་ཕྱུར་རྩམ་གསུམ་བྱིན་ཀྱང་ཆོག་པས་ན་མང་ཚོགས་ལ་ཧ་
ཅང་སྟབས་བདེ་ཡིན་པས་ར་ལོ་འབོད་མཁན་ཇེ་མང་ལ་སོང་བ་དང་མཉམ་དུ་རྩེ་གཞུང་
དགོན་པའི་གྲྭ་བ་ཚོའི་ཡོང་སྒོ་ཇེ་ཉུང་ལ་སོང་བས་ཨ་ལགས་འབྲོང་ཚང་ཡང་རྟབ་རྟབ་
པོར་གྱུར་སོང་། འོན་ཀྱང་ར་ལོར་རིམ་བཞིན་གདོན་ཞུགས་པའམ་ཡང་ན་ནད་རྙིང་ཕྱིར་
འཕར་ཏེ་ཁོས་མོ་རྩིས་བྱས་ནས“ཁྱོད་ཚང་གིས《རྟ་མགྲིན》བྱེ་བ་གཅིག་མ་བཏོན་ན་བུ་
མོ་ཐར་བ་མེད”ཟེར་བའམ་ཡང་ན“ཁྱོད་ཚང་གིས《གདུགས་དཀར》ཁྲི་ཚར་གཅིག་མ་
བཏོན་ན་བྱ་བ་དེ་མི་འགྲུབ་ཁོ་ཐག་རེད”ཟེར་བ་དང་། མཚམས་ཤིག་མོ་རྩིས་ཀྱང་མི་བྱེད་
པར་མིག་བཙུམ་ནས་ཅུང་ཙམ་བསྡད་རྗེས”འོ། ཁྱོད་ཚང་གི་བོར་བའི་རྟ་དེ་ནུབ་ཕྱོགས་
སུ་བཙལ་ན་འགྲིག་ག _ " “ཁྱོད་ཚང་གི་ཞི་ལི་རྒྱ་གར་ན་ཡོད་ཀ _" ནད་པ་འདི་ལ་
ཉིན་གསུམ་གྱི་ཚེ་ཚད་མ་གཏོགས་མེད་ཀ – ཨོཾ་མ་ཎི་པདྨེ་ཧཱུྃཟེར་བ་སོགས་ཀྱིས་དུས་
ཐུང་ཙམ་ལ་ར་ལོར་མངོན་མཁྱེན་ཡོད་པར་གྲགས། ཕངས་པ་ཞིག་ལ་ཅུང་མ་འགོར་བར་
ཨ་ལགས་འབྲོང་གིས“ར་ལོས་ལྷ་མཐོང་ཀླུ་མཐོང་བྱེད་ཚད་ཚང་མ་སྐྱག་རྫུན་ཁོ་ན་ཡིན་
ཞེས་ཁྱབ་བསྒྲགས་བྱས་པ་ནས་ཐ་ན་ར་ལོ་བོས་ནས་རིམ་གྲོ་འདོན་དུ་འཇུག་མཁན་ཡང་
མེད་པར་ཆུང་དུས་ཀྱི “ཚང་མས་ར་ལོར་སློབ་སྦྱོང་བྱེད་མི་རུང”ཞེས་པའི་ཚད་ལ་སླེབས་
པ་དེའོ།།
124



༤ཎ*
：
ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། སྤྱི་
ར་ལོ་ཐབས་ཟད་དེ་འདི་དག་ཚང་མ་རྩེ་གཞུང་དགོན་པའི་གྲྭ་བ་ཚོར་ཕྲག་དོག་ཆེ་
བ་དང་། རྫུན་དང་ཕྲ་མར་དགའ་བས་རེད”ཟེར།
དེ་ལྟར་མཚམས་ལན་རེར་ར་ལོའི”ནད་རྙིང“ཕྱིར་འཕར་ལ་ཁད་ཀྱི་ཉེན་ཁ་རེ་བྱུང་
ནའང་ཆུང་མ་སེམས་བཟང་མ་དེའི་དྲིན་གྱིས་ར་ལོའི་ཡོད་ཚད་ལ་གནམ་ས་བླ་འོག་
བརྗེ་བའི་འཕོ་འགྱུར་བྱུང་སྟེ་བུ་གཅིག་གི་ཕ་རུ་གྱུར། ཕྱུགས་གསུམ་གྱི་རྫི་རུ་གྱུར་ཏེ་རལ་
བ་ཡང་ཡང་ཤད་ནས་འདུག་པ་དང་། ཉིན་ཞིག་ཁོས་འབྲོང་ཚང་ཁྱིམ་དུ་ཞུས་ནས་རྟ་
གཅིག་དང་གཡག་གཉིས་ཕུལ། དེས་ན་མིའི་ཕྲག་དོག་ནི་སོ་གཟེར་དྲག་པོ་དང་འདྲ་བར་
ཁྱོད་རང་དུས་ཐུང་ཙམ་ལའང་བདེ་བར་སྡོད་དུ་མི་འཇུག་པས་མི་ལ་ལས”ཧ་ཧ། ར་ངན་
སྣབས་དྲུད་ལའང་འབྲོང་རིན་པོ་ཆེ་ཁྱིམ་ཞུ་བྱེད་པའི་ཆ་རྐྱེན་ལྡན་པ་འདི་འཇིག་རྟེན་གྱི་
མགོ་མཇུག་ལྡོག་སོང་བ་མིན་ནམ”ཟེར་ནས་ཁ་ཤ་ལྷབ་ལྷུབ་ཏུ་འདར། མིག་ཟུང་དམར་
བོར་གྱུར་ཏེ་འབྲོང་ཚང་གི་ཆིབས་རྟ་རྐུན་ལ་ཤོར་སོང་ཟེར་ནས་རྩད་གཅོད་བྱེད་དུ་ཡོང་
དུས”ར་ངན་སྣབས་དྲུད་མ་གཏོགས་འགྲོ་ས་མེད་”ཅེས་རྒྱུ་མཚན་དང་བཅས་བདེན་དཔང་
བྱས། དེས་ན“སྙོན་ནག་པོ་བཙུགས་ན་ལན་མེད། ས་ནག་པོ་བརྐོས་ན་གཏིང་མེད་ཟེར་
བ་ལྟར་ར་ལོས་ཁ་ཁྲི་གང་གདང་། སྣབས་འདོམ་གང་དྲུད་ནས་འདུག་པ་ལས་ཐབས་ཅི་
ཡོད། །
འདི་འདྲའི་གནས་ལུགས་ཤིག་གང་ན་ཡོད།ང་རང་དབང་མེད་དུ་ཁོང་ཁྲོ་ལངས་
ནས“གལ་ཏེ་ཁྱོད་རང་དངོས་སུ་འཛིན་བཟུང་བྱས་ནས་ཁྲིམས་རར་འགྲོ་དགོས་བྱུང་ན་
ངས་ཁྱོད་ལ་དག་སེལ་བྱེད”ཅེས་བཤད་པ་ན་ལས་བྱེད་བཙོན་གྲོགས་ཤིག་ཡོད་པ་དེས་
ར་ལོ་དངོས་སུ་འཛིན་བཟུང་བྱས་ཟིན་པར་མ་ཟད་གོ་ཚུལ་ལྟར་ན་ཞིབ་དཔྱོད་ཁང་གིས་
ཁྲིམས་ཁང་ལ་གཞུང་གཏུག་བྱེད་པར་ཉེ་ཟེར།
མི་འདིའི་མིང་ལ་ཚེ་དཔག་ཟེར་བ་དང་། ཁོ་རང་ལོ་བཞི་བཅུ་ལྷག་གི་འགོ་ཁྲིད་
125



གཡུ་དྲུག་དཀར་དཔེ་ཚོགས།
ལས་བྱེད་ཅིག་ཡིན། མང་ཚོགས་ཀྱིས་ཐེར་འདོན་གོང་ཞུ་བྱས་པ་ལྟར་ཁྲིམས་འཛིན་སྡེ་
ཁག་གིས་ཁོ་རང་ཐེངས་དྲུག་ལ་བཀག་ཉར་འདྲི་ཞིབ་བྱས་པ་དང་། ཐེངས་ལྔ་ལ་སྐྲ་ཉག་
གཅིག་ཀྱང་བོར་བརླག་མ་བྱུང་བར་ཕྱིར་བཏང་སོང་། ངའི་སེམས་ལ“ད་ཐེངས་རུལ་
སུངས་ལ་རྒོལ་རྡུང་བྱེད་པའི་སྐབས་འདི་དང་འཕྲད་པས་ཁོ་རང་ཚར་སོང་བསམ་ནའང་
ཁོ་བོར་སྣང་དོགས་སྤུ་ཙམ་ཡང་མེད་པར་བག་ཕེབས་ལྷོད་གཡེང་དུ་འདུག་པ་དང་། ང་
ཚོ་རིམ་བཞིན་ཕན་ཚུན་འདྲེས་ལོབས་སུ་གྱུར་པའི་སྐབས་སུ་ངས་ད་གཟོད་ཁོ་རང་འདི་
ལྟར་འདང་རྒྱག་མེད་པར་འདུག་པའི་རྒྱུ་མཚན་གཞི་ནས་ཤེས་པ་སྟེ། ཁོས་སྦ་གསང་
མེད་པར་བཤད་རྒྱུར”“གསར་བུ་ཚོ། ཁྱོད་ཚོར་ཉེས་པ་ཡོད་ཀྱང་ཆོག་ལ་མེད་ཀྱང་རུང་།
གོ་སྐབས་རེ་འགྲིག་ན་ཁྱིམ་ལ་སྐད་བཏང་སྟེ་ཕན་པ་མེད་པའི་འགྲོ་སྒོ་དེ་དག་ཁྲིམས་
འཛིན་འགོ་ཁྲིད་པ་ཚོའི་ཁ་ནང་ལ་བཞག་ན་ཕན་འབྲས་གཟུགས་ཅན་བཞིན་དུ་འབྱུང་
སྲིད། འདི་ནི་ང་རང་ཁྲིམས་སྐྱོང་ཁྲིམས་འགལ་གཉིས་ཀའི་ལས་སུ་ཞུགས་ནས་ལག་ལེན་
གྱིས་ར་སྤྲོད་བྱུང་བའི་བདེན་དོན་ཉག་གཅིག་པོ་ཡིན། ངས་ཁྱོད་ཚོར་སྙིང་རྗེ་ནས་ད་
གཟོད་འདི་ལྟར་མངོན་སུམ་འཛེམ་མེད་ཀྱིས་བཤད་པ་ཡིན་ཟེར། ཁོས་བཤད་པའི”ཕན་
པ་མེད་པའི་འགྲོ་སྒོ་”ཟེར་བ་དེ་ལ་ལས་ཆེས་ཕུལ་དུ་བྱུང་བའི་དག་སེལ་བ་བཙལ་བཞིན་
ཡོད་པ་དང་། ལ་ལས་རིམ་གྲོ་རྒྱ་ཆེན་སྒྲུབ་བཞིན་ཡོད་པ་དེར་བསྟན་པ་རེད། ཁོ་རང་ནི་
ངའི་བསམ་པའི་ནང་གི་ཧམ་ཟ་བྱེད་མཁན་ཚོ་དང་མི་འདྲ་བར་བློ་རིག་གསལ་ཞིང་ཆུ་
ཚད་མཐོ་བ། ལུས་པོ་སྐམ་ཞིང་གདོང་མདོག་དཀར་བ། མིག་ཤེལ་གོན་པ་སོགས་ངོ་མ་
བབ་ཆགས་ཚུལ་ལྡན་གྱི་ཤེས་ཡོན་ཅན་ཞིག་ཡིན་པས་མིའི་སེམས་ལ་ཁོ་རང་ནི་ཚབས་
ཆེ་ནའང་དཔེ་ཆ་རེ་བརྐུ་བ་མ་གཏོགས་མ་བྱིན་ལེན་མཁན་ཞིག་གཏན་ནས་མིན་པའི་
བག་ཆགས་སྟེར། དེའི་ཕྱིར་ངས་ཁོའི་གདོང་ལ་ཡུན་རིང་ཅེར་རྗེས་ཨ་ཁུ་ཚེ་དཔག ཁྱེད་
ཀྱིས་ངོ་མ་གཞན་གྱིས་བཤད་པ་དེ་འདྲའི་ཧམ་ཟ་མང་བོ་བྱས་ཡོད་དམ”ཞེས་དྲིས་པ་ན་
126



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
L
A
ཁོ་བོར་འཛུམ་ཞིག་ལངས་ནས་ཚང་མས་བཟའ་གིན་མེད་དུས་ཁྱོད་གཅིག་པུས་ཟོས་ན་
ཁྱོད་རང་བླུན་ནག་ཅིག་ཡིན་ལ། ཚང་མས་བཟའ་བའི་སྐབས་འདིར་ཁྱོད་གཅིག་པུས་མ་
ཟོས་ན་ཁྱོད་རང་དེ་བས་ཀྱང་བླུན”ཟེར་བ་དང་། སླར་ཡང་”ཕངས་པ་ཞིག་ལ་ངས་ཟོས་ན་
ཚང་མའི་མིག་དམར་བོར་གྱུར་ཏེ་རྐུན་མས་རྐུན་མ་འཛིན་དགོས་ཞེས་སྒྲོག་གིན་འདུག
འདི་ཕལ་ཆེར་ང་རང་ཁྲིམས་འཛིན་སྡེ་ཁག་ན་ཡོད་དུས་བསམ་མ་ཤེས་པར་རྐུན་མ་མང་
བོ་བཟུང་མྱོང་བས་ཡིན་པ་འདྲ། འོན་ཀྱང་ངས་སྔོན་ཆད་ཁྲིམས་འཛིན་དཔོན་པོ་ཚོའི་
ཁ་ནང་ལ་འཇོག་མྱོང་བ་དང་། ད་རུང་འཇོག་གིན་ཡོད་པས་སྐྱོན་མེད”ཟེར།
བཅོ་ལྔ་བ།
ར་ལོས་བཤད་ན“གསོན་སྙིང་ལེན་རྒྱུ་ཞིག་ཡིན”པའི་ལྟ་སྲུང་བ་དེ་གཞི་ནས་རྡོ་གྲུང་
ཁར་བུད་བྱུང་། ཁོ་རང་ནི་མི་རྒྱུད་ནག་པོའི་བུད་མེད་ཅིག་དང་འདྲ་བར་ཨོང་ཤ་མངོན་
གསལ་གྱིས་ཕྱི་རུ་འབུར་ཡོད་པ་དང་། དེའི་སྟེང་ལ་དཀྲུམ་མདའ་ཞིག་བཏགས་ཡོད་པས་
ལྷག་པར་ཕྱི་རུ་འབུར་བའི་སྣང་བ་ཞིག་སྟེར་བར་མ་ཟད་ལག་ལ་ཕྲེང་བ་ཞིག་བཟུང་སྟེ་
རྒྱབ་ལག་བྱས་ནས་རྡོ་གྱང་ཁ་རུ་ཡར་འགྱིང་མར་འགྱིང་བྱེད་པའི་ཚུལ་ནི་རྩེབས་ལ་ཉེ་
བའི་བྱ་གག་ཅིག་དང་མཚུངས་ནའང་ངས་ཁོའི་མིང་ལ“མ་ཎི་ཨོང་འདོན”ཞེས་བཏགས་
པ་དང་། དེ་མ་ཐག་ཚང་མས་ལྐོག་ཏུ་ཁོ་ལ་དེ་ལྟར་འབོད། །
མ་ཎི་ཨོང་འདོན་དངོས་གནས“གསོན་སྙིང་ལེན་རྒྱུ་ཞིག་ཡིན་པ་འདྲ་སྟེ། ཁོས་ཚེ་
དཔག་མ་གཏོགས་ང་ཚོ་ཚང་མར“ལིངྒ”རུ་འབོད་པ་དང་། ར་ལོར”“ལིངྒ་སྣབས་དྲུད”དུ་
འབོད།
“ལིངྒ་སྣབས་དྲུད། ཆུ་ལེན་དུ་སོང་།"
127



གཡུ་དྲུག་དཀར་དཔེ་ཚོགས།
ར་ལོས་བྱང་ཆ་ལྡན་པའི་ངང་གཡོན་ལག་གིས་རྐང་སྣམ་ཁ་བཟུང་བ་དང་། གཡས་
ལག་གིས་ཇ་དེམ་སྟོང་བ་ཞིག་ཡོད་པ་དེ་བཟུང་ནས་རྡོ་གྱང་གི་སྒོ་རྩར་སླེབས་མ་ཐག་
“པཱན་ཀྲང་ལ་ཡར་ཞུ་བྱེད་རྒྱུར། ཉེས་ཅན་སྒོ་ལ་འགྲོ་རྒྱུ་ཟེར།
''སོང་།”
“པཱན་ཀྲང་ལ་ཡར་ཞུ་བྱེད་རྒྱུར། ཉེས་ཅན་ནང་ལས་
སོང་།”
ར་ལོས་ཆུ་འཁྱག་དེམ་གང་ཁྱེར་ཡོང་སྟེ་འདི་ང་ཚོའི་ནངས་ཀ་སྔ་དྲོ་ཁ་ངོ་བཀྲུ་བྱེད་
ཡིན་ཟེར།
ཤེས་མེད་ཚོར་མེད་ངང་ཕྱི་དྲོར་སླེབས་ཏེ་ཇ་མས་ཟ་མ་ཁྱེར་ཡོང་། ཚེ་དཔག་ངེད་
གཉིས་ལ་ཁྱིམ་མིས་གྲོས་བྱས་པ་ལྟར་གཅིག་ལ་ལུག་ཤ་དང་གཅིག་ལ་འབྲི་ཞོ་ཁྱེར་ཡོང་
ཡོད།
ར་ལོར་གང་འདོད་དུ་བཟའ་རྒྱུ་བྱུང་བས་དགའ་སྤྲོ་སྐྱེས་པ་དང་། ཡང་ང་ཚོར་ཁྱིམ་
མིས་ཟ་མ་བསྐྱལ་ཡོང་བ་འདིས་ཁོའི་ཁྱིམ་མི་དྲན་གསོ་བྱས་པ་དང་འདྲ་བར“ངའི་ཆུང་
མ་ཉིན་བཅུ་ལྷག་ལ་མ་ཡོང་། ཨ - མོར… 'ཟེར་བ་ན་སུ་ཞིག་གིས“མོ་ཡང་གཞན་
གྱིས་ཁྲིད་སོང་བ་མིན་ནམ”ཟེར།
“ཧིན། ད་ཐེངས་ཀྱི་ཆུང་མ་འདི་སྔོན་གྱི་སོ་སེར་མ་དང་མི་འདྲ་ཁོ་ཐག་ཡིན།”ར་ལོས་
ཧ་ཅང་རང་རློམ་གྱིས་དེ་ལྟར་བཤད། །
མ་གཞི་སུན་སྣང་གི་དབང་གིས་ཁོ་ཚོས་རང་རང་གི་འདས་དོན་སྦ་གསང་མེད་པར་
གླེང་བར་བྱེད་པ་དང་། ཐ་ན་རང་རང་གི་མཛའ་གྲོགས་སོགས་ཀྱི་ཉལ་སའི་ནང་གི་ཆུ་
ཚད་ག་འདྲ་ཡིན་པའང་བཤད་པར་བྱ་སྟེ། ར་ལོས་བཤད་ན་དེའི་ཐད་ནས་སོ་སེར་མ་ལ་
འགྲན་ཟླ་བྲལ་བའམ་མ་མཐའ་ཡང་ཁོ་རང་དེ་འདྲ་བ་ཞིག་ལ་འཕྲད་མ་མྱོང་ཟེར། དེ་དག་
128



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཀྱང་བཤད་ཚར་རྗེས་རྫུན་རྐྱལ་འུད་མཁན་ཚོས་གང་དྲན་དུ་ལབ་པ་དེ་རྫུན་ཡིན་པ་ཤེས་
ནའང་ཁྱོད་ཀྱིས་རློམ་ཁུལ་བྱས་ནས་མི་ཉན་ཐབས་མེད་རེད། ཚོར་བ་འདི་རྗེས་སུ་ངས་
ཀྱང་མི་མྱངས་ཐབས་མེད་བྱུང་བ་སྟེ། དེ་དུས་ང་ཚོ་ཚང་མས་རང་རང་གི་འདས་དོན་
གཙོ་བྱས་པའི་མཐོང་ཚད་ཐོས་ཚད་ཀྱི་ཁུག་མའི་ཁ་ཐུར་དང་རྐུབ་གྱེན་ལ་བསྐོར་ཟིན་
པས་གསར་བུ་འུད་མཁན་ཞིག་ཡོད་པ་དེའི་ཕུན་སུམ་ཚོགས་པའི་རྟོག་བཟོ་ལ་མི་ཉན་ཀ་
མེད་བྱུང་། ཁོ་རང་ནི་ལོ་ཉི་ཤུར་བུད་མ་ཐག་པའི་རྒྱ་མ་བོད་ཅིག་ཡིན་པའམ་རུས་མིང་
ལ་བལྟས་ན་ཕ་རྒྱ་དང་མ་བོད་ལོས་ཡིན་བསམ་སྟེ་མིང་ལ་ཀྲའོ་ཚེ་བརྟན་ཟེར། ཁོས་བོད་
སྐད་ཉན་ན་གོ་བ་ཙམ་ལས་བཤད་ན་དེ་འདྲའི་བྱང་ཆ་མེད་པས་ཁོས་རྒྱ་སྐད་ཀྱིས་བཤད་
པར་ངས་ཕྱོགས་གཅིག་ནས་ཉན་པ་དང་ཕྱོགས་གཅིག་ནས་ར་ལོར་ལོ་ཙཱ་བྱས། ཁོས་
བཤད་ན་ཁོས་དེ་སྔོན་དམག་ཁུལ་གྱི་མཛོད་ཁང་ནང་ནས་མེ་མདའ་བརྐུས་ཏེ་དངུལ་
ཁང་ལ་འཕྲོག་བཅོམ་བྱས་རྗེས་ཞང་ཀང་ལ་འབྲོ་རྩིས་བྱེད་སྐབས་ཀྲུང་གོའི་ཁྱད་རྩལ་
ཉེན་རྟོག་དམག་དཔུང་གི་ལག་ལ་ཤོར་ནས་བཙོན་འཇུག་བྱས། བཙོན་ཁང་དེ་ང་ཚོའི་ལྟ་
སྲུང་ཁང་འདི་དང་ཕལ་ཆེར་མཚུངས་ལ། མི་འདྲ་ས་གཅིག་ནི་དཀྱིལ་ན་ཅུང་དམའ་བའི་
བར་གྱང་ཞིག་ཡོད་པ་དེའི་ཕ་རོལ་ན་བུད་མེད་བཙོན་མ་རྣམས་ཡོད་པ་དང༌། དེ་ཚོ་ཕལ་
ཆེར་སྨད་འཚོང་མ་ཡིན་པས་སྐྱེ་གཟུགས་མཛེས་ལ་མིག་བརྡ་བསྟན་པ་ཙམ་གྱིས་ཁྱོད་ཀྱི་
བྲང་ཁར་བསྙེས་ཡོང་། ཁོ་རང་གཙོ་བྱས་པའི་ཕོ་གསར་འགས་རྒྱུན་དུ་མཚན་མོར་རིམ་
བཞིན་མིའི་སྟེང་ལ་མི་འགོས་ནས་བར་གྱང་བརྒལ་ཏེ་མཛེས་མ་ཚོ་དང་འདོད་པའི་རྩེ་
དགའ་གྲངས་མེད་རོལ་མྱོང་ཟེར།
ཁྱོད་ཚོའི་བཙོན་ཁང་གི་སྒོ་ཕྱི་ལ་ཟ་མི་རྒྱག་གམ།”ར་ལོས་མི་རློམ་པའི་ཚུལ་གྱིས་
དེ་ལྟར་དྲིས། །
''བཙོན་ཁང་གི་རྡོ་གྱང་དེ་ང་ཚོའི་ལྟ་སྲུང་ཁང་གི་རྡོ་གྱང་འདི་ལས་ཀྱང་མཐོ་བས་ཟ་
129



གཡུ་དྲུག་དཀར་དཔེ་ཚོགས།
མ་བརྒྱབ་ནའང་འཆོར་ས་མེད།"
“དེས་ན་བུད་མེད་བཙོན་མ་ཚོར་མངལ་མི་ཆགས་སམ།”
''མང་བོར་མངལ་ཆགས་ཀྱིན་འདུག”
“བྱིས་པ་སྐྱེས་རྗེས་ཇི་ལྟར་སྙོར་སྐྱོང་བྱེད།”
བུད་མེད་ལྟ་སྲུང་བ་ཚོས་སྙོར་སྐྱོང་བྱེད་ཀྱིན་འདུག”
''སྐྱག་རྫུན།”
''ཨ་ཕའི་ཤ“(འདི་ནི་ཁོའི་ཆེས་སྒྲ་གདངས་དག་པའི་བོད་སྐད་ཚིག་གཅིག་བཤད་
ཤེས་པ་དེ་ཡིན།)
''ཡ། དེས་ན་ད་རུང་ཤོད་དང་།།
སྐྱག་རྫུན་ཡིན་པ་ཤེས་བཞིན་དུའང་ར་ལོས་མུ་མཐུད་དུ་ཉན་ནས་ཉི་མ་འཁྱོལ་
ཐབས་མི་བྱེད་ཀ་མེད་རེད། ཚེ་དཔག་ངེད་གཉིས་ལ་དཔེ་ཆ་བལྟ་རྒྱུ་ཡོད་པས“སྐྱག་རྫུན་
ལ་ཉན་འདོད་མེད་ནའང་ར་ལོས་ཕྱོགས་གཅིག་ནས་ཀྲའོ་ཚེ་བརྟན་ལ་ཞུ་བ་བྱས་ནས་
སྐྱག་རྫུན་བཤད་དུ་འཇུག་པ་དང་། ཕྱོགས་གཅིག་ནས་ང་ལ་ཞུ་བ་བྱས་ནས་ལོ་ཙཱ་བྱེད་
དུ་འཇུག ང་ཚོས་ཀྱང་ར་ལོའི་འདོད་པ་ལྟར་སྒྲུབ་དགོས་ཏེ། རྒྱུ་མཚན་ནི་ར་ལོས་ཁ་ངོ་
མི་བཀྲུ་བས་ང་ཚོས་རེས་མོས་ལྟར་ར་ལོའི་ངོ་འཁྲུད་བྱེད་ཀྱི་ཆུ་དེ་རང་རང་གི་ཆུ་དང་
བསྲེས་ན་ད་གཟོད་མགོ་བཀྲུ་ཐུབ། འོན་ཀྱང་ར་ལོས་མགོ་དང་ཁ་ངོ་མི་བཀྲུ་བ་དེས་ཤིག་
ཁྱུའི་ང་རྒྱལ་ཇེ་ཆེར་སོང་སྟེ་ངའི་ཚེ་སྲོག་ལ་ཡང་ཡང་འཇིགས་སྣང་བསྐུལ་བྱུང་། དེས་
ན་དང་བོ་ཚེ་དཔག་དང་ཀྲའོ་ཚེ་བརྟན་གཉིས་ཀྱིས་ང་རང་ར་ལོ་དང་ཁོ་ཚོའི་དཀྱིལ་ནས་
ཉལ་དུ་བཅུག་པ་འདི་ད་ལྟ་བལྟས་ན་རྒྱའི་གཏམ་དཔེ་ལྟར་ལྐུགས་པས་ཧོང་ལེན་ཟོས་ན་
སྐ་ཡང་བཤད་མི་ཤེས”ཟེར་བའི་གནས་སུ་གྱུར་འདུག་སྟེ། ང་ཚོ་མལ་དུ་ཉལ་ནས་ཅུང་
མ་འགོར་བར་ར་ལོའི་ཤིག་རྒན་ངོ་ཚ་མེད་པ་ཞིག་ངའི་རུམ་ལ་སླེབས་པར་མ་ཟད་བརྩི་
13O



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བཀུར་མེད་པའི་སྒོ་ནས་ངའི་མཆན་ཁུང་ནང་ལ་སོ་ཞིག་བཏབ་བྱུང་། དེ་ནས་བཟུང་ར་
ལོའི་ཤིག་གིས་ང་ལ་གདུག་རྩུབ་ཆེ་བའི་སྒོ་ནས་བརྙས་བཅོས་གང་མང་བྱས་མྱོང་བས་
ངས་ཀྱང་ར་ལོར་རང་གི་ཤིག་ཁྱུར་དོ་དམ་བྱ་དགོས་པའི་ཐ་ཚིག་བསྒྲགས་ནའང་བློ་ཡུལ་
ལས་འདས་པ་ཞིག་ལ་ར་ལོས་སྣང་མེད་ཀྱིས “ཤིག་སྲོ་མང་མི་ཡི་བསོད་ནམས་ཡིན་
པས་དེ་ཁྱོད་ཀྱི་ལུས་སྟེང་ལ་འགོས་ན་ཁྱོད་རང་དགའ་འོས”ཟེར། དེ་ལྟར་ར་ལོའི་ཤིག་
ཁྱུས་ངའི་ལུས་ཕུང་ལ་གནོད་འཚེ་བཟོས་པར་མ་ཟད་བསམ་བློའི་སྟེང་ལའང་གནོད་
འཚེ་ཚབས་ཆེན་བཟོས་པ་འདི་ལྟ་སྟེ། ར་ལོའི་ཤིག་རྣམས་སྐད་ཅིག་ལ་ཆེ་རུ་སྐྱེས་ཤིང་།
མཚམས་ཤིག་རེ་རེ་ཆུ་སྲིན་དང་འདྲ་བའི་འཇིགས་སུ་རུང་བའི་སྲོག་ཆགས་ཤིག་ཏུ་གྱུར་
པར་མ་ཟད་རྣོ་ཞིང་རིང་བའི་མཆེ་བ་གཙིགས་ཏེ་ཐོག་མར་ར་ལོ་རྨག་མེད་དུ་ཟོས་པ་དང་།
དེ་ནས་ཁྲག་དམར་འགོས་པའི་མཆེ་སྡེར་ངོམ་བཞིན་ངའི་ཕྱོགས་སུ་སླེབས་ཡོང་། །
ང་རང་སྐྲག་ཐག་ཆོད་དེ་སྐད་ངན་ཤོར་བ་དང་མཉམ་དུ་གཉིད་ལས་སད་པ་དང་། དེ་
ནས་ར་ལོའི་སྡུར་སྒྲ་སྟོབས་ཆེན་དེ་དང་ཤིག་རྣམས་ཀྱིས་ཤིང་ལེབ་སྟེང་ལ་ཧྲག་ཧྲག་ཏུ་
འབྲད་བཞིན་ངའི་ཕྱོགས་སུ་འཇབ་རྒོལ་བྱེད་བཞིན་པའི་སྣང་བ་ཞིག་སྐྱེས་ནས་གཉིད་དུ་
ཡུར་ཐབས་བྲལ། མདོར་ན་ར་ལོའི་ཤིག་ཁྱུས་ར་ལོ་ཕར་ཞོག ང་རང་གང་འདོད་དུ་བཟའ་
བས་ངའི་བཟའ་ཟླས་སེམས་པ་གང་ཞིབ་ཀྱིས་ཉིན་རེར་ནང་གོས་གཙང་མ་རེ་བསྐྱལ་
ཡོང་བས་མིན་ན་ང་ལ་དེ་རིང་གི་སྒྲུང་རྩོམ་འདི་འབྲི་བའི་བསྐལ་བ་ཡོད་མེད་ཤིན་ཏུ་
བཤད་དཀའ། །
བཅུ་དྲུག་པ།
ཀྲའོ་ཚེ་བརྟན་གྱིས་ཐེངས་ཤིག་བཙོན་ནས་བྲོས་པའི་སྐོར་གྱི་སྐྱི་གཡའ་བའི་གཏམ་
131



་ ་
་
：，
་
，
གཡུ་དྲུག་དཀར་དཔེ་ཚོགས།
རྒྱུད་ཅིག་བཤད་རྗེས་ཧ་ཅང་གཉིད་འབབ་ཁུལ་བྱས་ནས་མགོ་རུམ་ལ་བཅུག་པ་དང་། དེ་
ནས་ཚེ་དཔག་གིས་ཀྱང་མགོ་རུམ་ལ་བཅུག་བྱུང་བས་ར་ལོ་ངེད་གཉིས་ཀྱིས་ཁ་བརྡ་མི་
བྱེད་ཀ་མེད་བྱུང་། མཚམས་ཤིག་ར་ལོའང་གཉིད་དུ་ཡུར་ནས་སྡུར་སྒྲ་སྟོབས་ཆེན་དེས་
ང་ལ་གཉིད་བཀག་པའི་སྐབས་སུ་ངས་ད་གཟོད་ཀྲའོ་ཚེ་བརྟན་དང་ཚེ་དཔག་གཉིས་ཀས་
དུས་ཚོད་བརྩོན་ལེན་བྱས་ནས་ར་ལོའི་སྔོན་ལ་གཉིད་དུ་ཞུགས་པ་ནི་འཆར་གཞི་ཡོད་པ་
དང་དམིགས་ཡུལ་ཡོད་པ་ཞིག་ཡིན་པ་ཤེས་ནའང་དེ་དུས་ཧ་ཅང་འཕྱི་དྲགས་པས་ངས་
ར་ལོའི་སྡུར་སྒྲའི་སུན་སྣང་དང་ཤིག་གི་འཇིགས་སྣང་ཡུན་རིང་བར་དུ་མྱངས་དགོས་
བྱུང་ཞིང་། གཉིད་དུ་ཞུགས་རྗེས་ཀྱང“ཆུ་སྲིན”གྱི་འཇིགས་པས་ཡང་ཡང་གཉིད་ལས་
བསླངས།
ཐུགས་རྗེས་བདག་ལ་བྱིན་གྱིས་རློབས།།
བརྩེ་བས་བདག་སོགས་ལམ་སྣ་དྲོངས།།
དགོངས་པས་བདག་ལ་དངོས་གྲུབ་སྩོལ།།
ནུས་པས་བདག་སོགས་ལམ་སྣ་དྲོངས།།
ཕྱི་ཡི་བར་ཆད་ཕྱི་རུ་སོལ།།
ནང་གི་བར་ཆད་ནང་དུ་སོལ།།
གསང་བའི་བར་ཆད་དབྱིངས་སུ་སོལ།།
གུས་པས་ཕྱག་འཚལ་སྐྱབས་སུ་མཆི།།
སྒྲ་འདིས་ང་རང་ཡང་བསྐྱར་གཉིད་ལས་བསླངས་དུས་སྔར་ནས་ནམ་ལངས་འདུག་
པ་དང༌། ར་ལོ་ཉལ་སའི་ནང་ན་དཀྱིལ་ཀྲུང་དུ་བསྡད་དེ་ཐལ་མོ་སྦྱར་ཞིང་མིག་ཟུང་
བཙུམ་ནས་ཁ་ཏོན་ཞིག་འདོན་པའི་ཚུལ་འདི་ནི་རྗེས་སུ་ང་རང་དངོས་འདྲུད་རླངས་
འཁོར་ཞིག་ཏུ་བསྡད་ནས་ལྷ་སར་འགྲོ་སྐབས་སླར་ཡང་མཐོང་མྱོང་བ་དང་གཅིག་འདྲ་
132



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཡིན་ནའང་དེ་དུས་ར་ལོའི་རལ་བའི་འདབས་ཀྱི་སྐྲ་རྣམས་གཙང་མར་བཞར་ནས་སྐྱི་
པགས་དམར་རྗེན་དུ་མངོན་ཞིང་རལ་བ་གཙང་མར་སླས་ཡོད། འོན་ཀྱང་ཞིབ་ཏུ་བལྟས་
ན་ད་རུང་ཤི་གསོན་གྱི་དབྱེ་བ་མི་ཤེས་པའི་སྲོ་མང་འགའ་རེ་མཐོང་ཐུབ། །
སྤྱིར་ན་དེ་ངའི་སྐྱོན་མིན་ཡང་། གང་ལྟར་ང་རང་བཀག་ཉར་བྱས་པའི་ཟླ་གཅིག་
ཙམ་གྱི་རིང་ལ་ངའི་མ་རྒན་གྱིས་ཉིན་མོའི་ཟས་ཆད། མཚན་མོའི་གཉིད་ཆགས་ཀྱི་
སེམས་ཁྲལ་བྱས་སོང་བས་ངས་ཁོ་མོར་དྲིན་གཟོ་ཕྱིར་འདོད་པ་གང་ཡོད་ཤོད་དང་དེ་
བཞིན་སྒྲུབ་ཆོག་ཅེས་བཤད་པ་ན་མོས་འདང་རྒྱག་མེད་པར་ལྷ་སར་ཐེངས་གཅིག་ཁྲིད་
དགོས་ཟེར་བས་དེ་ལྟར་མི་སྒྲུབ་ཀ་མེད་བྱུང་བ་དང་། ར་ལོས“དང་བོ་མ་རྒན་ཚེ་ལས་
འདས་སྐབས་མཆོད་མེ་ཀོང་བུ་གང་ཡང་བསྒྲོན་མ་ཐུབ་པས་ད་ཐེངས་ཅིས་ཀྱང་མ་རྒན་
ཤི་རེག་བར་དུ་ཇོ་བོར་ཐེངས་གཅིག་མཇལ་དུ་འཇུག་དགོས”ཟེར་བས་ངེད་གཉིས་ར་
ལོས་བཤད་པའི”དབུས་གྲོགས”སུ་གྱུར། །
དེ་ནི་ཉིན་ཞིག་གི་སྔ་མོའི་དུས་ཚོད་བཞི་ཙམ་ཡིན་ལ། ངས་མ་རྒན་ཁྲིད་ནས་སྐྱེལ་
འདྲེན་ས་ཚིགས་སུ་སླེབས་པ་ན་མཇལ་བ་གཞན་རྣམས་སྔར་ནས་རླངས་འཁོར་སྟེང་
ལ་བུད་འདུག་པས་ཁ་ལོ་བས་ང་རང་ཡོང་བ་འཕྱི་སོང་ཟེར་ནས་འཁང་ར་བྱེད་པ་དང་
མཉམ་དུ་ང་ཚོ་ལམ་ལ་ཆས་སོང་།
མཇལ་བ་རེ་རེས་རང་རང་གི་ཁ་ཏོན་འདོན་པའི་ཁྲོད་ན་ང་ལ་ཧ་ཅང་ཆ་རྒྱུས་ཡོད་
པའི་སྐད་སྒྲ་ཞིག་ཡོད་ནའང་མཐར་གཏུག་ན་དེ་སུའི་སྐད་ཡིན་པ་ཡིད་ལ་མི་དྲན། རླངས་
འཁོར་ཅུང་ཙམ་བཞུད་པ་ན་ང་རང་སླར་ཡང་གཉིད་དུ་ཞུགས་པ་དང་། གཉིད་ལས་སད་
རྗེས་ནམ་ལངས་འདུག་པས་ད་གཟོད་ཆ་རྒྱུས་ཡོད་པའི་སྐད་སྒྲ་དེ་མ་གཞི་ར་ལོའི་ཡིན་པ་
ཤེས། དེ་དུས་ཁོས་འདི་ལྟར་ལག་པ་ཐལ་མོ་སྦྱར་ཞིང་མིག་ཟུང་བཙུམ་ནས་ཁ་ཏོན་འདོན་
ཞོར་མཚམས་རེར་ཐལ་མོ་རྡེབ་པའམ་ཆོས་ལུགས་པ་ཚོས་བཤད་ཚུལ་ལྟར་ན“བཟློག་པ་
133



གཡུ་དྲུག་དཀར་དཔེ་ཚོགས།
རྒྱག”བཞིན་པའི་ཚུལ་འདི་ནི་རྣལ་འབྱོར་བ་ཞིག་དང་མཚུངས།
''ཨ་ཙི། ཨ་ཙི། འུ་གཉིས་དང་བོ་སློབ་གྲོགས་དང་རྗེས་སུ་བཙོན་གྲོགས། ད་ཐེངས་
ཡང་དཀོན་མཆོག་གསུམ་པོའི་ཐུགས་རྗེ་ལ་དབུས་གྲོགས་སུ་གྱུར་པ་འདི་ངོ་མ་ལས་
དབང་རེད། ད་འགྲིག་སོང་། ད་འགྲིག་སོང་།”ར་ལོས་ང་ཡང་རླངས་འཁོར་སྟེང་ན་ཡོད་
པ་མཐོང་རྗེས་ཧ་ཅང་དགའ་སྤྲོ་སྐྱེས་ནས་དེ་ལྟར་བཤད།
རླངས་འཁོར་སྟེང་ན་ཨ་མའི་ནུ་མ་ནུ་བཞིན་པའི་བྱིས་པ་དམར་འབྱར་ནས་འཆི་
བདག་གི་ཞགས་པས་ཟིན་ལ་ཉེ་བའི་ལོ་ལོན་རྒས་འཁོགས་བར་གྱི་མི་ལྔ་བཅུ་ཙམ་ཡོད་
པའི་ཁར་བྲོ་ཁ་དང་རས་གུར། འབར་རྫས་སོགས་ཟླ་གཅིག་གི་ཉེར་མཁོའི་དངོས་རྫས་
མང་བོ་ཡོད་པས་ཕན་ཚུན་བཙིར་ནས་དབུགས་ཀྱང་ལེན་དཀའ་བའི་གནས་སུ་སླེབས་
འདུག་མོད། འོན་ཀྱང་ར་ལོས་ནུས་ཤུགས་གང་ཡོད་བཏོན་ནས་གཡོན་ལག་གིས་སླེ་བོ་
ཆེན་པོ་ཞིག་བྲང་ཁར་བཟུང་ཞིང་གཡས་ལག་གིས་ཆུང་མའི་ལག་མགོ་ནས་དྲུད་དེ་ངའི་
གམ་ལ་བཅར་ཡོང་། ཆུང་མའི་གམ་ན་ཞི་ལི་ཞིག་ཡོད་པ་ལོ་ལྔ་དྲུག་ཙམ་ཡིན་པ་དང་། བྱད་
དབྱིབས་ར་ལོ་ལ་མཚུངས་ས་གཅིག་ཀྱང་མེད་པར་ཡོངས་རྫོགས་ཁོའི་ཨ་མ་དང་གཉིས་
སུ་མེད་པས་ཧ་ཅང་ཡིད་དུ་འོང་བ་ཞིག་འདུག ཡིན་ནའང་རལ་བ་ཆུང་ཆུང་སྣེ་མོར་བལ་
སྐུད་བཏགས་པ་ཞིག་ཡོད་པ་དེས་ཁོ་རང་ར་ལོའི་རིགས་རྒྱུད་དྲི་མ་མེད་པ་ཡིན་པའི་སྣང་
བ་ཞིག་འགོག་མེད་དུ་སྟེར། དེ་བས་སྤྱིར་ཁོའི་མིང་ལ་གསང་བདག་ཟེར་ནའང་རྗེས་སུ་
ངས་ཀུ་རེའི་ཚུལ་གྱིས་ཁོ་པར”ར་ཕྲུག”ཅེས་བོས། གལ་ཏེ་ར་ལོའི་རལ་བ་དེ་འཕྱི་བའི་རྔ་
མ་དང་འདྲ་ན་ར་ཕྲུག་གི་རལ་བ་དེ་ཙི་གུའི་རྔ་མ་དང་ཡོངས་སུ་མཚུངས། ར་ལོའི་ཆུང་
མའི་མིང་ལ་བདེ་སྐྱིད་ཟེར་བ་དང་། བལྟས་པ་ཙམ་གྱིས་བབ་ཆགས་ཚུལ་ལྡན་གྱི་བུད་
མེད་ཅིག་ཡིན་པ་ཤེས་ཐུབ། ང་ཚོ་ཟླ་གཅིག་ཙམ་ལ་མཉམ་དུ་འགྲོགས་པའི་རིང་ཁོ་མོས་
ཁ་ཏོན་འདོན་པ་ལས་གཞན་སྐད་ཆ་རེ་བཤད་པ་ནི'ར་ལོ། སྣབས”ཟེར་བ་དེ་ཙམ་ཡིན།
134



༡
།ལྷ་
ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ར་ལོས་ངས་བྱིན་པའི་ཤོག་དུ་འཐེན་བཞིན་སྐད་ཆ་ཇེ་མང་དུ་སོང་བ་དང་མཉམ་དུ་
སྣབས་ཀྱང་ཇེ་རིང་ལ་སོང་། ཕར་བལྟས་ན་ར་ལོས་དུ་བ་ཅི་ཙམ་འཐེན་ན་སྣབས་དེ་ཙམ་
མང་བ་འདྲ།
''ར་ལོ། སྣབས།"
ར་ལོས་སྣབས་ཁུང་འཇིབ་ཅིག་བྱེད་ཞོར་ཆུང་མར་སྡང་མིག་ཅིག་བགྲད་པ་དེ་ནི་ཁོ་
བོར་མི་མང་གྲལ་ནས་བརྙས་བཅོས་ཕོག་པའི་རྒོལ་ལན་ཙམ་ཡིན་པ་མ་གཏོགས་སྤྱིར་ཁོ་
རང་ཆུང་མའི་སྟེང་ལ་ལྷག་པར་བཟང་བ་འདྲ།
བཅུ་བདུན་པ།
ར་ལོའི་པང་གི་སྐྱེ་བོ་དེའི་ནང་ན་རྒས་འཁོགས་སུ་གྱུར་ནས་ཤི་གསོན་གྱི་དབྱེ་བ་
འབྱེད་དཀའ་བའི་ཁྱི་རྒན་ཞིག་ཡོད་པ་དེ་ར་ལོའི་ཨ་མའི་རྣམ་ཤེས་ཡིན་ཟེར། དེ་སྔོན་ར་
ལོའི་ཆུང་མར་གཉེན་རྩེག་སྒྲིག་བྱས་པར་ཁྲིམས་ཆད་ཕོག་སྟེ་ཟླ་འགར་བཙོན་འཇུག་
བྱས་ནས་ཕྱིར་ཡོང་བའི་དགོང་མོར་ར་ལོའི་རྨི་ལམ་དུ་ཁོའི་མ་རྒན་འདས་པོ་རང་ཚང་གི་
སྒོ་ཁར་སླེབས་ནས་རྡབ་ཇིབ་ཅིག་སྨྲ་བཞིན་པ་རྨིས་པ་དང་། ནམ་ལངས་ནས་ར་ལོ་སྒོར་
བུད་དུས་གར་ཡོང་མི་ཤེས་པའི་ཁྱི་ཕྲུག་ཅིག་གིས་ཁོའི་གདོང་ལ་ཅེར་ཏེ་ཤི་མ་གསོན་གྱིས་
སྐད་ངན་འབྱིན་པ་མཐོང་བས་ད་གཟོད་མདང་གི་རྨི་ལམ་ཡིད་ལ་ཤར་ཞིང་། རང་གི་མ་
རྒན་གྱི་རྣམ་ཤེས་ཡིན་མིན་གདོན་མི་ཟ་བསམ་སྟེ་ཁྱིམ་ལ་བླངས་ནས་ཤ་དང་འོ་མ་རྐྱང་
བས་གསོས་པ་ནི་ད་ལྟའི་ཁྱི་རྒན་ཧོན་ལོག་འདི་རེད།
ཁྱི་རྒན་འདི་ནི་ད་ལྟའི་མཐོ་སྒང་གི་ཁྱི་ཕལ་ཆེར་དང་འདྲ་བར་རྒྱུད་འགྱུར་ནས་
འབྲོག་ཁྱི་མིན་ལ་ཧཱ་པའང་མིན་པས་ལང་ཚོའི་སྐབས་སུའང་མིའི་གདོང་བསུས་ནས་
135



གཡུ་དྲུག་དཀར་དཔེ་ཚོགས།
རྒྱུག་མི་ཕོད་པར་ལོ་ལོན་དང་བྱིས་པ། བུད་མེད་ཀྱི་སྟེང་ལ་འཇབ་རྒྱུག་ཁོ་ན་བྱས་ནས་
རྨུགས་པ་དེའི་རིགས་ཡིན་པས་ང་རང་ཁྱི་རྒྱུད་འདི་ལ་ཧ་ཅང་མི་དགའ་མོད། འོན་ཀྱང་
ར་ལོས་ཁྱི་འདིར” ཨ་མ”རུ་འབོད་པར་མ་ཟད་ར་ཕྱུག་ལས་ཀྱང་འདང་རྩིས་ཆེ་བས་ན་
ངས་ཀྱང་དེ་ལ་དགའ་མདོག་མི་བྱེད་ཀ་མེད་བྱུང་། །
ཐེངས་དང་བོར་རླངས་འཁོར་དུ་བསྡད་པའི་ཁྱི་རྒན་འདི་ཡང་དབུས་མཇལ་བ་ཕལ་
ཆེར་དང་འདྲ་བར་ལམ་བར་དུ་འཐུང་བ་ལས་སྐྱུག་པ་མང་བས་ན་ལྷ་སར་ཐོན་དུས་ར་
ལོས་སླེ་བོའི་ནང་དུ་ཁུར་ནས་འགྲོ་དགོས་བྱུང་།
ཐེངས་ཤིག་ངའི་ལྷ་སའི་གྲོགས་པོ་ཞིག་གིས་ང་ལ་ངེས་པར་དུ་ཟ་མ་ཞིག་བཟའ་
དགོས་ཟེར་ནས་ར་ལོ་ངེད་གཉིས་ཟ་ཁང་ཞིག་ཏུ་ཁྲིད། བོད་ཀྱི་ལ་གཞས་ནང་བཤད་པའི་
''ཕར་འཁོར་ན་སྨྱུག་མ་ཚིགས་དྲུག ཚུར་འཁོར་ན་བཅོ་ལྔའི་དུང་ཟླ་ཟེར་བ་འདི་མིན་
ན་སུ་ཡིན་བསམ་པའི་ལང་ཚོ་མ་ཞིག་གིས་ང་ཚོ་ནང་དུ་བསུས་ཤིང་མགོ་མཇུག་ཏུ་གམ་
ནས་ཡར་ལངས་ཏེ་འཛུམ་དང་བཅས་ཇ་ཆང་བར་མེད་དུ་དྲངས་པས་ན་ར་ལོས་ཆང་མ་
འཐུང་ནའང་བཟི་བར་གྱུར་ཏེ་ཧ་ཅང་གཏོང་ཕོད་ཆེ་བའི་སྒོ་ནས་སྒོར་མོ་བརྒྱ་ཤོག་ཅིག་
བླངས་ཡོང་བ་ན་ངས་ཁོ་བོར་མིག་བརྡ་ཞིག་བྱས་ནས་ཕྱིར་བསྡུ་རུ་བཅུག
གལ་ཏེ་ར་ལོ་ཕྱིར་འདང་རྒྱག་པར་དགའ་བའི་མི་ཞིག་ཡིན་ན་ངེས་པར་དུ་ངེད་
གཉིས་ལྟ་སྲུང་ཁང་ན་ཡོད་དུས་ཀྱི་ཉམ་ང་བའི་སྣང་ཚུལ་དེ་དྲན་སྲིད་དེ། ཐེངས་ཤིག་མ་
ཎི་ཨོང་འདོན་ཀྱིས“ལིངྒ་སྣབས་དྲུད། ཁྱོད་ཀྱིས་རང་སྐལ་ཟོས་པས་མི་ཆོག་རོགས་སྐལ་
ཀྱང་བཟའ་བ་འདི་ཕག་དང་ཁྱད་པར་ཅི་ཡོད་ཟེར་ནས་ར་ལོས་བཟའ་རྩིས་བྱེད་བཞིན་
པའི་ངའི་གོ་རེ་སྣུམ་བཙོས་མ་རྣམས་ཁྱེར་སོང་། བཙོན་མ་རྙིང་བ་ཚོས་བཤད་ན་མ་ཎི་
ཨོང་འདོན་གྱིས་ཕག་གསོ་བྱེད་དུ་ཁྱེར་བ་རེད་ཟེར་བ་དང་། ཡང་ལ་ལས་བཤད་ན་མ་ཎི་
ཨོང་འདོན་རང་གིས་བཟའ་གིན་ཡོད་ཟེར། གང་ལྟར་དེ་ར་ལོའི་ཁ་ལ་འགྲོ་རུ་མ་བཅུག་
136



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
པས་ར་ལོའི་མིག་མཐར་མཆི་ཞགས་འཁོར་སོང་བས་ངའི་སེམས་གཏིང་ནས་ར་ལོར་སྙིང་
རྗེ་ཞིག་སྐྱེས་ཏེ་ཕྱི་ཉིན་ར་ལོས་བཤད་ན”མི་བཟང་རྒྱུ་མེད”པའི་ལྟ་སྲུང་བ་དེར་ཁ་སང་གི་
གནས་ཚུལ་དེ་བཤད་པ་ན་ཁོས་ལྟ་སྲུང་ཁང་གི་ཚབ་བྱས་ནས་ང་ཚོར་བཟོད་གསོལ་ཞུས་
པར་མ་ཟད་སྤྱི་བདེ་ཅུའུ་ཡི་འགོ་ཁྲིད་ལ་གནས་ཚུལ་ཡར་ཞུ་བྱེད་ཟེར། འོན་ཀྱང་བསམ་
ཡུལ་ལས་འདས་པ་ཞིག་ལ་མ་ཎི་ཨོང་འདོན་ཉིན་རེས་ཡིན་པའི་སྐབས་སུ་ར་ལོ་ངེད་
གཉིས་སྒོ་ཕྱིར་འགྲོ་དབང་མེད་པར་ཁྱིམ་ལ་བཅུག་པ་དེས་ར་ལོའི་ཤིག་ཁྱུའི་ང་རྒྱལ་ལྷག་
པར་ཇེ་ཆེར་སོང་སྟེ་ངེད་གཉིས་ཀྱི་སྲོག་འཆོར་ལ་ཁད་ཙམ་བཟོས།
ཟས་རིན་རྩིས་རྒྱག་སྐབས་ར་ལོས་སླར་ཡང་བརྒྱ་ཤོག་དེ་བླངས་ཡོང་ནའང“ཁྱོན་
བསྡོམས་སྒོར་ལྔ་བརྒྱ་ཟེར་བ་ན་ར་ལོའི་ཁ་གདངས་ཤིང་སྣབས་དྲུད་ནས་བརྒྱ་ཤོག་དེ་
རིམ་བཞིན་ཕྱིར་བཅུག འདི་ནི་རྗེས་སུ་ར་ལོས་རྒྱུན་པར་བཤད་པའི་ང་ར་ལོས་ཐེངས་
གཅིག་ལ་སྒོར་ལྔ་བརྒྱའི་རིན་གྱི་ཟས་ཆང་ཟ་མྱོང”ཟེར་ནས་མི་རྣམས་ཀྱི་མགོ་གནོན་པར་
བྱེད་པ་དེ་ཡིན།
འཚོ་བའི་སྤྱོད་སྟངས་མི་འདྲ་བས་མཇལ་བ་ཚོའི་རུམ་ནའང་སྒོར་མོ་ཁྲི་ཚོ་འགའ་
རེ་ཡོད་ནའང་ཐེངས་གཅིག་ལ་སྒོར་ལྔ་བརྒྱའི་རིན་གྱི་ཟས་བཟའ་མྱོང་ཟེར་ན་དེ་ནི་
དངོས་གནས་འཇིག་རྟེན་ཕྱི་རོལ་གྱི་སྐད་ཆ་ཞིག་ཡིན་པས་ངེད་གཉིས་ཕྱིར་མཇལ་བ་
ཚོའི་གྲས་ལ་སླེབས་མ་ཐག་ར་ལོས“ ཨ་ལ་ལ། དོན་གྲུབ་ཀྱི་གྲོགས་པོ་ཞིག་གིས་ངེད་
གཉིས་ལ་སྒོར་ལྔ་བརྒྱའི་རིན་གྱི་ཟས་ཆང་བླུད་སོང་བས་ད་ནི་ཤ་མར་མཐོང་ན་ཞེན་པ་
ལོག་གིན་འདུག”ཟེར་བ་ན་མཇལ་བ་ཚོས་ལྐོག་ཏུར་ལོའི་ནད་རྙིང་ཕྱིར་འཕར་སོང”
ཟེར་གྱིན་འདུག
ར་ལོས་མཐར་གཏུག་ན་ཅི་ཞིག་ཟོས་པ་རང་གིས་ཀྱང་བཤད་མི་ཤེས་ནའང“ཤ་མར་
མཐོང་ན་ཞེན་པ་ལོག་གིན་འདུག”ཟེར་ནས་ཉིན་ལྔ་ལ་ཅི་ཡང་མ་ཟོས་པས་མཇུག་མཐར་
137



གཡུ་དྲུག་དཀར་དཔེ་ཚོགས།
བ་དཀར
གདོང་མདོག་སེར་བོར་གྱུར་ནས་དྲན་མེད་དུ་བརྒྱལ་སོང་།
བཅོ་བརྒྱད་པ།
ལྷ་སར་ཐོན་པའི་ཕྱི་ཉིན་ནས་མཇལ་བ་ཚོས་སྔ་དྲོ་ཆོས་མཇལ་ལེན་པ་དང་ཕྱི་དྲོ་
ཚོང་རར་ཉུལ། ར་ལོས་ཙན་དན་གྱི་ཕྲེང་བ་ཞིག་ཉོ་དགོས་ཟེར་བ་དེ་གཞི་ནས་རྙེད་དེ་
རིན་གོང་དྲིས་དུས་སྒོར་བཅུ་དགོས་ཟེར།
''སྒོར་བརྒྱད་ཡིན་ན་ཉོ།''
“ཆོག་གི་ཆོག་གི་
ར་ལོས་སྐམ་ས་གསར་བ་རྙེད་པ་ལྟར་དབུས་གྲོགས་ཚོར་ཚོང་རྒྱག་ན་གཏམ་རྒྱུ་
ཡོད་ཀི——ངའི་ཕྲེང་བ་འདི་ལ་སྒོར་བཅུ་དགོས་ཟེར་ཡང་མཇུག་མཐར་སྒོར་བརྒྱད་
མ་གཏོགས་མ་ཤོར་ཞེས་བསྒྲགས་པའི་སྐབས་སུ་མཇལ་བ་གཞན་ཞིག་གིས་ར་ལོའི་ཕྲེང་
བ་དེ་དང་ཨ་ན་མ་ན་ཞིག་བླངས་ཏེ“ངའི་ཕྲེང་བ་འདི་ལ་སྒོར་གསུམ་ལས་མ་ཤོར”ཟེར་
བ་ན་ར་ལོའི་ཁ་ཤ་འདར་འདར་བྱེད་པ་ཙམ་ལས་གྲག་རྒྱུ་མེད་པར་གྱུར། འོན་ཀྱང་ཉིན་
འགའི་རྗེས་སུ་ཁོས་མཇལ་བ་དེར་ང་ར་ལོས་ཐེངས་གཅིག་ལ་སྒོར་ལྔ་བརྒྱའི་རིན་གྱི་ཟས་
བཟའ་མྱོང་བས་ན་སྒོར་ལྔ་ཡི་གྱོང་གུད་ཅི་ལ་རྩི”ཟེར་ནས་ད་གཟོད་ཁོ་རང་དེ་ལས་རྒྱལ་
བའི་ཉམས་ཤིག་ཤར་འདུག
ང་ཚོ་གཙང་བཀྲ་ཤིས་ལྷུན་པོར་མཇལ་ནས་ཕྱི་ལམ་བསམ་ཡས་གཙུག་ལག་ཁང་
ལ་མཇལ་དུ་འགྲོ་བར་བརྩམས་ཏེ་ཡར་ཀླུང་གཙང་པོའི་འགྲམ་དུ་སླེབས་ནས་ལག་སྐྱོར་
འདྲུད་འཐེན་འཁོར་ལོའི་འཕྲུལ་ཆས་སྤྲད་པའི་ཤིང་གྲུ་ཞིག་ལ་བསྡད་དེ་ཆུ་ཚོད་ཕྱེད་
ཙམ་གྱིས་གཙང་པོའི་ཕ་རོལ་དུ་སླེབས།
138



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
''ཨ་ཙི། ཨ་ཙི། ཚན་རིག་ཟེར་བ་ངོ་མ་ཡ་མཚན་རེད།”མཇལ་བ་རེ་རེ་ངོ་མཚར་
བའི་ཉམས་ལ་བལྟས་ན་ཁོ་ཚོ་ཕྱིར་ཐོན་རྗེས་གཉེན་ཉེ་ཚོར་ཚན་རིག་གི་ཡ་མཚན་དེ་ལོ་
ངོ་དུ་མར་བཤད་རྒྱུ་ཡོད་མེད་གདོན་མི་ཟ། །
གཙང་པོའི་ཕ་རོལ་ཏུ་སླེབས་པ་ན་ང་ཚོ་ནུབ་གླིང་གི་ཡུལ་སྐོར་བ་ཁྱོ་ཤུག་གཉིས་
དང་འཕྲད་ཅིང་། དེ་གཉིས་ཀ་ཐོག་མར་ར་ལོས་ངོ་ཤེས་པ་དང་། རིམ་བཞིན་ངའི་ངོ་
ཤེས་སུ་གྱུར་དུས་ཁོང་གཉིས་མ་གཞི་ནོ་ཝེར་རྒྱལ་ཁབ་ཀྱི་མི་རིགས་གོམས་སྲོལ་ལ་ཞིབ་
འཇུག་བྱེད་མཁན་ཞིག་ཡིན་པ་ཤེས། ཁྱོ་བོའི་མིང་ལ་ཝེ་ལེ་སི་ཟེར་བ་དང་ཆུང་མའི་མིང་
ལ་པཱའེ་ནཱ་ཟེར་ལ་རྒྱ་སྐད་ཅུང་ཙམ་སྨྲ་ཤེས། དེ་ཡང་དྲང་མོར་བཤད་ན་དང་ཐོག་ར་ལོས་
ཁོང་གཉིས་ངོ་ཤེས་ཟེར་བ་ལས་ཁོང་གཉིས་ཀ་ར་ལོས་ཁྱི་རྒན་ཞིག་ཁུར་ནས་འགྲོ་བཞིན་
པར་ཡ་མཚར་ནས་ང་ཚོ་འདྲིས་ལོབས་སུ་གྱུར་ཟེར་ན་འགྲིག་སྟེ། པཱའེ་ནཱས་ར་ལོ་མཐོང་
མ་ཐག་གདོན་གྱིས་བསླུས་པ་ལྟར་དབྱིན་སྐད་ཀྱིས”ཧེ _ བདག་གི་སྙིང་སྡུག་མྱུར་དུ་
ལྟོས་དང”ཞེས་སྐད་ཅོར་རྒྱག་ཞོར”ཁ་ཚ།" "ཁ་ཚ།”ཞེས་བསྟུད་མར་འདྲ་པར་གཉིས་
བརྒྱབ་རྗེས”ཧ་ལོ _ 'ཟེར་ཞོར་མཐེ་བོང་བསྒྲེང་བཞིན་ཚུར་ཡོང་སྟེ་ར་ལོའི་ལག་པར་
འཇུས་ནས་ཁྱི་ཁུར་ནས་འགྲོ་བའི་རྒྱུ་མཚན་དྲིས།
''ཧ་ལོ་”ཞེས་པ་འདི” ཨ་ལོ”ཞེས་པའི་སྒྲ་དང་ཅུང་མཚུངས་པར་མ་ཟད་མི་འགྱངས་
བར”ཨ་ལོ་དང་འདྲ་བར་ངེས་པར་དུ་ཆེད་བཀོད་འབོད་སྒྲ་ཞིག་ཏུ་བརྩི་དགོས་ཀྱང་སྲིད་
མོད། འོན་ཀྱང་ཕར་བལྟས་ན་མ་མཐའ་ཡང་མིག་སྔར་དེ་ལ་དམའ་འབེབས་དང་མཐོང་
ཆུང་གི་གྲུབ་ཆ་མེད་པ་འདྲ་བས་པཱའེ་ནཱས”ཧ་ལོ”ཟེར་ཞོར་ངའི་གམ་ལ་ཡོང་སྟེ་ལོ་ཙཱ་བྱེད་
རོགས་ཟེར་བ་ན་ངས་ཀྱང་མཛའ་བརྩེའི་ངང་ཁོང་གཉིས་ལ་ར་ལོའི་ཨ་མའམ་ཁྱི་རྒན་
འདིའི་གཏམ་རྒྱུད་བཤད།
ཇི་འདྲའི་ངོ་མཚར་བ་ལ། ཧ་ཅང་ཡག་པོ་འདུག ད་ལྟ་ནུབ་ཕྱོགས་རྒྱལ་ཁབ་ཏུ་
139



གཡུ་དྲུག་དཀར་དཔེ་ཚོགས།
ཨ་མའི་རྣམ་ཤེས་ཕར་ཤོག ཨ་མ་ཁུར་ནས་སྨན་ཁང་དུ་འགྲོ་མཁན་ཡང་ཧ་ཅང་དཀོན།
ཨེ་མ། བོད་ལྗོངས་ནི་འཛམ་གླིང་སྟེང་གི་དྲི་མས་མ་གོས་པའི་གནས་མཆོག་ཉག་གཅིག་
ཡིན་ཟེར་བ་ཅིས་མ་བདེན། ཇི་འདྲའི་ངོ་མཚར་བ་ལ། ཧ་ཅང་ཡག་པོ་འདུག་ལེ་ལེ་སི་ཧ་
ཅང་སེམས་འགུལ་ཐེབས་ཏེ་ཅི་བྱེད་འདི་བྱེད་མེད་པར་ཡང་ཡང་མཐེ་བོང་སྒྲེང་བ་དང་།
རྒྱབ་ཁུག་ལས་དཀར་དམར་ཁྲ་གསུམ་གྱི་ཀ་ར་སྤུས་ལེགས་མང་བོ་བླངས་ནས་ང་ཚོར་
བྱིན། །
འོན་ཀྱང་མཇལ་བ་རྒན་པ་ཚོས་ཀླ་ཀློའི་ཟས་བཟའ་མི་རུང”ཟེར་བ་དང་། ཏང་ཡོན་
ལས་བྱེད་པ་ཆོས་མཇལ་བ་ཞིག་ཡོད་པ་དེས་ཧ་ཅང་གཟབ་ནན་སྒོས“སེམས་ཆུང་བྱོས།
ཀ་ར་བོའུ་རྡེའུ་བྱིན་ནས་ཞི་བདེས་རིམ་འགྱུར་བྱེད་བསམ་གྱིན་འདུག”ཟེར།
བེ་སང་མཇལ་བ་ཚོས“ཞི་བདེས་རིམ་འགྱུར”ཟེར་བ་ཅི་ཡིན་མི་ཤེས་ནའང་གང་
ལྟར་ཀླ་ཀློའི་ཆོ་འཕྲུལ་འཇིགས་སུ་རུང་བ་ཞིག་ཡིན་སྲིད་བསམ་ནས་ལོ་ལོན་ཚོས་ཇོ་
བོར་གསོལ་བ་འདེབས་པ་དང་། ཕོ་གསར་ཚོས་གྲི་ཡུ་འཛིན་པར་བྱེད། ཡིན་ནའང་ར་
ཕྲུག་གིས་ཀླ་ཀློ་དང་ཀ་ར་བོའུ་རྡེའུ། "ཞི་བདེས་རིམ་འགྱུར”སོགས་གོ་མ་མྱོང་བས་ཅི་
མི་སྙམ་པར་ཝེ་ལེ་སི་ཁྱོ་ཤུག་གཉིས་ཀྱི་ལག་མགོར་འཇུས་ནས་ཀ་ར་ཟོས།
སྤྱིར་ན་ཝེ་ལེ་སི་ཁྱོ་ཤུག་གཉིས་ཀྱིས་བསམ་ཡས་གཙུག་ལག་ཁང་ལ་བལྟ་སྐོར་བྱས་
ཚར་ནས་ཏག་ཏག་ཕྱིར་ལྷ་སར་འགྲོ་རྩིས་བྱེད་ཀྱིན་ཡོད་ནའང་ར་ལོ་ཚང་གིས་ཁོང་
གཉིས་དབང་མེད་དུ་བཀུག་བྱུང་བས་སླར་ཡང་ཁ་ཕྱིར་འཁོར་ཏེ་ང་ཚོ་དང་མཉམ་དུ་
བསམ་ཡས་ལ་བལྟ་སྐོར་བྱེད་ཞོར་ར་ལོར་མཐེ་བོང་བསྟན་ནས་དྲི་བ་སྣ་ཚོགས་འདྲི་བ་
དང་འདྲ་པར་གང་མང་བརྒྱབ། ཕྱི་ལམ་ང་ཚོ་མཉམ་དུ་གྲུར་བསྡད་ནས་ཡར་ཀླུང་གཙང་
པོའི་དཀྱིལ་དུ་སླེབས་པ་ན་པཱའེ་ནཱས་པར་ལེན་འཕྲུལ་ཆས་ངའི་ལག་ལ་བཞག་སྟེ་ཁོང་
གཉིས་ར་ལོ་ཚང་དང་མཉམ་དུ་པར་ཞིག་ལེན་དུ་བཅུག ངས་མགྱོགས་སྒོ་མནན་མ་ཐག་
140



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
པཱའེ་ནཱས”()k”ཟེར་ཞོར་ར་ཕྲུག་ལ་འོ་ཞིག་བྱས་པ་དེ་ར་ཕྲུག་ཚེ་ལས་འདས་རྗེས་མཇལ་
བ་རྒན་པ་ཚོས་བཤད་པའི་ཀླ་ཀློའི་གྲིབ་ཕོག་པས་རེད”ཟེར་བ་དེ་རེད། དེ་དུས་ར་ལོ་མི་
ཚེ་གང་བོའི་ནང་གི་ཆེས་ཉམ་ང་བའི་གནས་སུ་ལྷུང་སྟེ་དུས་ཡུན་ཧ་ཅང་རིང་བོ་ཞིག་
ལ་ཁ་གདངས་ཤིང་སྣབས་དྲུད་དེ་མིག་ཟུང་འབྱེད་འཛུམ་མེད་པར་འདུག དེ་ནི་ཁོའི་
མ་རྒན་ཚེ་ལས་འདས་སྐབས་དང་ཉེས་མེད་བཙོན་འཇུག་བྱས་སྐབས། ཐ་ན་སྐུད་པོས་
རལ་བ་བཅད་སྐབས་ལས་ཀྱང་སྡུག་པ་ཞིག་རེད། དེ་ལ་ངོ་མ་ཁག་མེད་དེ། ང་ཚོ་དབུས་
མཇལ་བྱས་ནས་ཕྱིར་རང་ཡུལ་དུ་ཐོན་ལ་ཉེ་དུས་ར་ལོ་ཧ་ཅང་དགའ་བཞིན་ཡོད་པས་
ཁོས་ར་ཕྲུག་ཡང་ཡང་ལག་མགོར་བཏེགས་ཏེ་རླངས་འཁོར་གྱི་ཁ་ཤིང་ཕྱི་ལ་ཕྱར་ནས་
''ཡུལ་ལ་ལྟོས”ཟེར་བ་དང་། ར་ཕྲུག་ཀྱང་དགའ་ནས་ཙི་གུའི་རྔ་མ་འདྲ་བའི་རལ་བ་དེ་
ཕར་གཡུག་ཚུར་གཡུག་བྱེད་ཀྱིན་འདུག ཏག་ཏག་སྐབས་དེར་རྙི་ལས་ཐར་བའི་རི་དྭགས་
བཞིན་ང་ཚོའི་མདུན་ན་ཚུར་མཆོངས་ནས་ཡོང་བཞིན་པའི་རླངས་འཁོར་ཞིག་གིས་
བསམ་དབང་དྲན་དབང་མ་བྱིན་པར་ར་ཕྲུག་གི་མགོ་བོ་རལ་བ་ཅན་དེ་བྱིས་པས་མེ་ཏོག་
བཏུས་པ་ལྟར་སྐེ་ནས་བཅད་སོང་། མགོ་བོ་མེད་པའི་ར་ཕྲུག་གི་ལུས་པོ་ད་རུང་ཤ་འདར་
རྒྱག་བཞིན་ཡོད་ལ། ལྷ་སར་འགྲོ་ཁར་ཨ་ལགས་འབྲོང་གིས་བྱིན་པའི་ཕྱག་མདུད་དམར་
པོ་དེ་དེ་མ་ཐག་ཁྲག་གིས་ནག་པོར་བརྫིས། །
ངའི་མིག་ལམ་ན་ད་རུང་ར་ཕྲུག་གི་གཡོ་ཟོལ་བྲལ་བའི་ངོ་གདོང་ཆུང་ཆུང་དེ་
འཛུམ་དམུལ་དམུལ་བྱེད་པ་དང་། ཙི་གུའི་རྔ་མ་འདྲ་བའི་རལ་བ་ཆུང་ཆུང་དེ་ཕར་
གཡུག་ཚུར་གཡུག་བྱེད་ཀྱིན་འདུག
ལམ་བར་དུ་ཁོ་རང་ང་ལ་ཧ་ཅང་འདྲིས་ལོབས་སུ་གྱུར་ཡོད། ཁོ་རང་སུ་ལའང་འདི་
ལྟར་འདྲིས་སླ་བས་ང་ཚོ་བསམ་ཡས་ལ་མཇལ་སྐོར་བྱས་པའི་ཆུ་ཚོད་གསུམ་བཞི་ཙམ་
གྱི་རིང་ལ་ཝེ་ལེ་སི་ཁྱོ་ཤུག་གཉིས་ལའང་ཧ་ཅང་འདྲིས་ལོབས་སུ་གྱུར་ཡོད། དེའི་ཕྱིར་
141



གཡུ་དྲུག་དཀར་དཔེ་ཚོགས།
ཁོའི་མགོ་བོ་མ་བཅད་པའི་སྔོན་འདིར་ཡང་ད་རུང་“ང་ཚོའི་གྲོགས་པོ་མགོ་སེར་དེ་གཉིས་
ད་ལྟ་གང་ན་ཡོད་དམ”ཞེས་འདྲི་བཞིན་འདུག
བཅུ་དགུ་བ།
ཀྲའོ་ཚེ་བརྟན་ལ་གཞི་ནས་ལོ་ལྔའི་ཁྲིམས་ཐག་བཅད་དེ་བཙོན་ར་ཆེན་པོར་ཁྲིད་
སོང་བས་ང་ཚོའི་ཁྱིམ་འདི་སྟོང་འཇགས་སེ། གྲང་ཤུར་རེར་སོང་བའི་སྣང་བ་ཞིག་སྐྱེས།
འདི་ནི་ར་ལོ་ངེད་གཉིས་ཟླ་གཅིག་ལྷག་ལ་མཉམ་དུ་བསྡད་པའི་རིང་ར་ལོས་སོག་རུས་
དགུ་བསྲེག་པའི་ནང་གི་ཤེས་པའམ་ཁ་ཐོག་ལ་སོང་བ་གཅིག་པོ་ཡིན། ར་ལོས་བཙོན་
གྲོགས་ཚོར་ཡུལ་ནས་ཤ་ཁྱེར་ཡོང་བའི་ནང་གི་ལུག་གི་སོག་རུས་རྣམས་བསྡུས་ནས་རྡོ་
གྱང་རྩར་སྦས་ཤིང་། ཉིན་འགའི་རྗེས་སུ་ལྕགས་ཐབ་སྤྲད་དུས་ཁོས་སོག་རུས་བསྲེག་
ནས་རི་མོར་བལྟས་ན་མི་རེ་རེར་ཁྲིམས་ཐག་འབབ་མིན་དང་ཡང་ན་ག་ཚོད་འབབ་པ་
ཤེས་ཐུབ་ཟེར། ལྕགས་ཐབ་སྤྲད་དུས་ར་ལོར་སོག་རུས་དགུ་ཡོད་ལ། ཁོས་ཐོག་མར་རང་
ཉིད་ཀྱི་ལས་སྐལ་ལ་སོག་རུས་གཅིག་བསྲེག་པ་སྨོས་ཅི་དགོས། ལྕགས་ཐབ་ནང་གི་ཨོང་
བ་འབར་ནས་མེ་དམར་གོར་རེར་འདུག་པའི་སྐབས་སུ་ར་ལོས་སོག་རུས་གཙང་མ་ཞིག་
བླངས་ཏེ་གསོལ་ལོ། མཆོད་དོ། བཀུར་རོ། ལྷ་ཡེ་ཤེས་འདིའི་སྤྱན་དུ་ཡར་ལ་ཞུ། འདྲེ་
སྲིན་མོ་མིག་རྐུན་མའི་མིག་འདི་མར་ལ་ཁོབས། ཐོབ།”ཅེས་མཆིལ་ཞགས་ཤིག་འཕངས་
པ་དང“སྤྱིར་རང་ས་བཀའ་དྲིན་ཅན་ལ་འབྲུ་ཤུག་སྔོན་མོའི་ཁ་རྒྱན་འཇོག་དགོས་ཀྱང་
ད་ནི་ཤུག་པ་ཞིག་གང་ན་ཡོད། གང་ལྟར་གཞན་སར་རྩྭ་རྐང་གཅིག་འཇོག་དགོས”ཟེར་
ནས་སོག་རུས་དེའི་སྟེང་ལ་རྩྭ་རྐང་གཅིག་བཞག་སྟེ་མེ་ནང་དུ་བཞག་རྗེས་ཁ་ཤ་མུར་
མུར་གྱིས་ཅི་ཞིག་ཁོག་འདོན་བྱེད། སོག་རུས་དེ་རིམ་བཞིན་མེས་ཚིག་ནས་ནག་པོར་
142



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། –
གྱུར་པར་མ་ཟད་སྲུབས་ཀ་མང་བོ་གས་སྐབས་ར་ལོས་སྣབས་ཁུང་འཇིབ་ཅིག་བྱས་ནས་
ལག་པ་བསྲེག་ལ་ཁད་ཀྱིས་ཕྱིར་བླངས་ནས་ས་ལ་བཞག སྐབས་འདིར་བཙོན་མ་གཞན་
རྣམས་ཀྱང་ང་ཚོའི་ཁང་བའི་སྒོ་ཁར་འདུས་ཏེ་འཚང་ཀ་ཤིག་ཤིག་རྒྱག་བཞིན་སྐེ་ཁྱིམ་
ལ་བསྲིངས་པ་དང་། ཅུང་སྤོབས་པ་ཆེ་བའི་མི་རེ་གཉིས་ཀྱིས་སོ་དམག་མིག་གིས་འཚོ་
ཞོར་ནང་ལ་འཛུལ་ཡོང་།(ནམ་རྒྱུན་སུ་ཞིག་ལ་ཞིབ་དཔྱོད་ཁང་གིས་གཞུང་གཏུག་ཡི་གེ་
འབྱོར་དུས་ཁོ་ཚོས་མྱུར་དུ་ང་སར་ཁྱེར་ཡོང་ནས་འདི་ལྟར་ཡོངས་སུ་བསྐོར་ཏེ་ལོ་ཙཱ་དང་
འགྲེལ་བཤད་བྱེད་དུ་འཇུག་པ་དང་། ཁྲིམས་ར་ནས་ཇི་ལྟར་བཤད་དགོས་འདྲི་བཞིན་
འདུག)
ར་ལོས་ཤིག་ཁྱུའི་ཕུང་དཀྲུག་ལ་རྒོལ་ལན་སློག་ཞོར་སོག་རུས་དེར་ཡུན་རིང་ཞིབ་
འཇུག་བྱས་མཐར་གཞི་ནས“ང་ལ་ཁྲིམས་ཐག་མི་གཅོད་ཁོ་ཐག་རེད”ཅེས་རྒྱལ་ཁའི་ངང་
ཁྱབ་བསྒྲགས་བྱས།
ཚང་མས་འགྲིག་སོང་།” “སྐྱིད་དེ་ཨང”ཟེར་བ་དང་མཉམ་དུ་རེ་རེས་ར་ལོར་ཞུ་བ་
བྱས་ནས་ང་ལ་ཁྲིམས་ཐག་གཅོད་མིན་གཅིག་བལྟ་རོགས”ཟེར་གྱིན་འདུག འདི་ནི་ར་
ལོའི་ཚེ་གང་བོར་གཞན་གྱིས་ཁོ་ལ་ཞུ་བ་བྱས་པ་ཐེངས་དང་བོ་ཡིན་པས་ཁོ་རང་དགའ་
དྲགས་པ་དང་མཉམ་དུ་སྐད་ཆའི་བར་ཐག་ཀྱང་ཇེ་རིང་དུ་སོང་སྟེ“ཡ _ ཐོག་མར་
ངའི་སློབ་གྲོགས་དོན་གྲུབ་ཀྱི་དོན་དག་ལ་གཅིག་བལྟ། དེ་ནས་ཨ་ཁུ་ཚེ་དཔག་ལ་བལྟ།
འོ _ དེ་ནས་རིམ་བཞིན་ཁྱོད་ཚོར་བལྟས་ཆོག ཁྱེར་ཤོག _ དུ་བ་ཁྱེར་ཤོག”ཟེར། ར་
ལོར་སྐད་ཅིག་ཙམ་ལ་དུ་བ་རྐང་བདུན་ཙམ་གྱི་ཡོང་སྒོ་རེག་པས་ཁོ་རང་སྔར་ལས་ཀྱང་
བརྒྱག་པར་གྱུར་ཏེ་ཡ _ དོན་གྲུབ། དོན་གྲུབ”ཟེར་ཞོར་ང་ལ་སོག་རུས་ཤིག་བསྲེག་
རྩིས་བྱས་ནའང་ངས་ཁོ་ལ“ཐོག་མར་གཞན་པ་ཚོར་ལྟོས”ཞེས་བཤད་པ་ན་ཁོས་ཀྱང“འོ
དེ་ཡང་ཆོག་གི གནའ་མིའི་གཏམ་དཔེ་ལ་གཞན་དོན་སྔོན་ལ་སྒྲུབ་ན། རང་དོན་ཞོར་
143



གཡུ་དྲུག་དཀར་དཔེ་ཚོགས།
དུ་འགྲུབ་ཡོང་ཟེར། ཡ__ སུ་ལ་བལྟ་དགོས”ཟེར།
"ང་།”
”ང་།”
བ་.…
“
ཡ ར་ལོས་དུ་བ་འཐེན་ཞོར“ཐོག་མར་སྐལ་བཟང་ལ་གཅིག་སྲེག་ནས་འབྲོང་
རིན་པོ་ཆེས་ཕྱག་མོ་གཟིགས་པ་དང་ཨེ་མཚུངས་བལྟ་ཟེར་ཞོར་སོག་རུས་ཤིག་མེ་ནང་ལ་
བཞག
སྐལ་བཟང་ཟེར་བ་འདི་ནི་སྤྱི་བདེ་ཅུའུ་ཡིས་ཐེངས་དུ་མར་བཀག་ཉར་བྱས་མྱོང་
བའི་རྐུན་མ་ངན་ཤོར་ཞིག་ཡིན་པའི་ཁར་ད་ཐེངས་མཛོ་གཡག་ཉེར་དྲུག་བརྐུས་ཡོད་
པས་ངའི་སེམས་ལ་ཁོ་བོར་མ་མཐའ་ཡང་ལོ་བརྒྱད་ཡན་གྱི་ཁྲིམས་ཐག་གཅོད་སྲིད་
བསམ་གྱིན་ཡོད་ནའང་ཁོ་བོར་ཁྱིམ་མིའི་སྐད་དམ་ཡི་གེ་འབྱོར་བ་ལྟར་ན་འབྲོང་རིན་པོ་
ཆེས་ཕྱག་མོ་གཟིགས་ནས་ཁྲིམས་ཐག་མི་གཅོད་ཁོ་ཐག་རེད་གསུངས་པས་སེམས་བདེ་
མོ་བྱོས”ཞེས་བཤད་ཡོད་པས་ཁོ་རང་དངོས་གནས་སེམས་བདེ་མོ་བྱས་ནས་བསྡད་ཡོད།
དེའི་ཕྱིར་ཁོས་ད་ཐེངས་ར་ལོའི་ནུས་མཐུར་ཚོད་བལྟ་བྱེད་པ་ཡིན་ནམ་བསམ་པ་རྣམ་
དག་ཡིན་པ་གང་ཡིན་མི་ཤེས་མོད། སྟབས་ལེགས་པ་ཞིག་ལ་ར་ལོས་ཀྱང་དཔྱད་པ་ཡུན་
རིང་གཏོང་མ་དགོས་པར“འོ — གནའ་མིའི་གཏམ་དཔེ་ལ – རྩེ་སུམ་ཟིན་སོག་པར་
དཔྱད་མི་དགོས་ཟེར་བས་ཁྱོད་ལ་ཁྲིམས་ཐག་མི་གཅོད་པར་མ་ཟད་མྱུར་དུ་ཕྱིར་གཏོང་
ངེས་རེད”ཟེར་བ་ན་སྐལ་བཟང་གིས“ངོ་མ། ལིངྒ་སྣབས་དྲུད་འདིས་ཡ་ཁའི་སྣབས་ཉར་
མི་ཐུབ་ནའང་སོག་པ་བསྲེག་ན་ཆོག་ཆོག་ཡིན་པ་འདྲ”ཟེར།
ར་ལོས་སྐལ་བཟང་ལ་སྡང་མིག་ཅིག་བགྲད་ནས་མུ་མཐུད་དུ་སོག་རུས་འགའ་
བསྲེགས་པ་དང་། མཚམས་ཤིག”ཨ་ཧོ། མ་བཟང་། ཀྲའོ་ཚེ་བརྟན་ལ་ལོ་ལྔ་ཡི་ཁྲིམས་
144



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཐག་གཅོད་སྲིད”ཟེར།
སྐད་ཆ་འདི་གཅིག་པོའི་དྲིན་ལ་ཀྲའོ་ཚེ་བརྟན་ལ་ངོ་མ་ལོ་ལྔའི་ཁྲིམས་ཐག་བཅད་
རྗེས་ཀྱི་ཉིན་འགའི་རིང་ར་ལོའི་གོ་གནས་ཇེ་མཐོར་སོང་སྟེ་དུ་བ་སྟེར་མཁན་ཇེ་མང་
དང་ལིངྒ་སྣབས་དྲུད”ཟེར་མཁན་ཇེ་ཉུང་དུ་སོང་། ཕངས་པ་ཞིག་ལ་སྐལ་བ་བཟང་བོ་
འདི་ཧ་ཅང་ཐུང་བར་གྱུར་ཏེ་སྐལ་བཟང་ལ་ལོ་བཅུ་གསུམ་གྱི་ཁྲིམས་ཐག་བཅད་པ་དང་།
ཅང་མ་འགོར་བར་ར་ལོ་རང་ལའང་ལོ་གཉིས་ཀྱི་ཁྲིམས་ཐག་བཅད་སོང་བས་ཁོ་རང་ཇི་
འདྲའི་ཉམ་ང་བའི་གནས་སུ་ལྷུང་བ་དང་། ཇི་འདྲའི་སྣབས་རིང་བོ་ཞིག་དྲུད་སོང་བ་དེ་
ཁྱོད་ཚོས་ཀྱང་ལོས་ཤེས། རྗེས་སུ་གོ་ཚུལ་ལྟར་ན་ར་ལོས་ཁྲིམས་ར་ནས་བཤད་པའི་སྐད་
ཆ་ཡོངས་ཀྱི་བརྒྱ་ཆའི་དྲུག་ཅུ་གཏམ་དཔེ་དང་བརྒྱ་ཆའི་ཉི་ཤུ་ང་འབྱོར་མེད་གྲལ་རིམ་
ར་ལོའི་ཕ་རིང་བུ་རྒྱུད་ལ་རྐུ་བྱེད་མ་མྱོང”ཟེར་བ། བརྒྱ་ཆའི་ཉི་ཤུ་དཀོན་མཆོག་གསུམ་”
དང་“འབྲོང་རིན་པོ་ཆེའི་སྐུ“སོགས་མནའ་སྐྱེལ་བ་དེ་ཡིན་ཟེར། །
ཉིན་འདི་གའི་རིང་ལ་ཕར་བལྟས་ན་ཚེ་དཔག་ཀྱང་ཚར་ལ་ཉེ་བ་འདྲ། འདི་ནི་དང་
ཐོག་ཁོའི་གྲོགས་པོ་ཚོས་ཟས་དང་དུ་བ་བཟང་བོ་འཛད་མཐའ་མེད་པར་བསྐྱལ་ཡོང་བ་
དེ་གློ་བུར་དུ་མཚམས་ཆད་པ་དང་། གཙོ་བོ་མ་ཎི་ཨོང་འདོན་གྱི་རྣམ་འགྱུར་ལས་མངོན་
ཡོང་སྟེ། ཐེངས་ཤིག་མ་ཎི་ཨོང་འདོན་གྱིས་ཚེ་དཔག་གི་གདོང་ལ་མཛུབ་མོ་བཙུགས་ཏེ་
"དཔོན་ངན་ལིངྒ། ཁྱོད་ཁྱོད་ཁྱོད… ཆུ་ལེན་དུ་སོང་”ཟེར། །
ཚེ་དཔག་གིས་ཁ་ཆེ་རུ་གདངས་ནས་ཡུན་རིང་འགོར་རྗེས་ད་གཟོད་“ཅི་ཞིག”ཟེར་
བར་བལྟས་ན་ཁོ་བོ་རང་གི་རྣ་བར་ཡིད་མ་ཆེས་པ་འདྲ། །
'ཆུ་ལེན་དུ་སོང་།མ་ཎི་ཨོང་འདོན་གྱིས་སྐད་ཆེན་པོས་དེ་ལྟར་བཤད།
ཚེ་དཔག་གིས་ཆུ་དེམ་གང་ཁྱེར་ཡོང་མ་ཐག་ཉལ་ཁྲིའི་སྟེང་ལ་བུད་དེ་གན་རྐྱལ་དུ་
ལོག་ནས་མིག་ཀྱང་བཙུམ་སོང་། ར་ལོ་ངེད་གཉིས་ཀྱིས་ཕན་ཚུན་གྱི་གདོང་ལ་ལྟ་ཙམ་
145



གཡུ་དྲུག་དཀར་དཔེ་ཚོགས།
བྱས་ནས་རིམ་བཞིན་ཚེ་དཔག་གི་གམ་ལ་བཅར་ཏེ་དེ་རིང་མ་ཎི་ཨོང་འདོན་གདོན་གྱིས་
བསླུས་པ་མིན་ནམ”ཞེས་བཤད་པ་ན་ཁོས་མིག་ཕྱེས་ཤིང་ཡར་དགྱེས་ནས”ཕར་བལྟས་ན་
ད་ཐེངས་ང་རང་ངོ་མ་ཚར་སོང་བ་འདྲ་ཟེར།
ར་ལོ་ངེད་གཉིས་ཀས་ཅི་ཞིག་བཤད་དགོས་མི་ཤེས་པར་གྱུར་ནས་སྡོད་སྐབས་ཚེ་
དཔག་གིས“གསར་བུ་གཉིས་ཀ སེམས་ཁྲལ་མ་བྱེད། སྔར་ནས་འདི་ལྟར་ཡིན་འོས།
གལ་ཏེ་འདི་འདྲ་མིན་ན་ཁྱོད་ཚོ་དང་འདྲ་བའི་ཉེས་མེད་ཚོ་བཙོན་དུ་འདུག་དགོས།
ཕར་བལྟས་ན་ད་ཐེངས་ངོ་མ་གོང་ནས་ཁ་བཤད་དོན་ལ་གནས་རྒྱུ་ཡིན་པ་འདྲ། སེམས་
ཁྲལ་མ་བྱེད། སེམས་ཁྲལ་མ་བྱེད། ངས་རང་གིས་ལག་པས་བཟོས་པ་དེ་རྒྱབ་ཀྱིས་འཁུར་
འོས་པ་ཞིག་རེད་”ཟེར་ནས་སྔར་ལྟར་སེམས་ཁྲལ་འདང་རྒྱག་མེད་པར་འདུག་པ་ནི་སྐྱེས་
ཆེན་དམ་པ་ཞིག་གིས་འཆི་བདག་ལ་སྒུག་པ་དང་འདྲ་བར་དེ་ནི་རང་བྱུང་ཆོས་ཉིད་ཡིན་
པ་སྔར་ནས་ཤེས་ཡོད་པ་དང་འདྲ། ཡིན་ནའང་དེ་ནས་བཟུང་མ་ཎི་ཨོང་འདོན་གྱིས་ཚེ་
དཔག་གི་འགྲོ་ལུགས་འདུག་སྟངས་ལ་སྐྱོན་ཆ་ཁབ་ཀྱིས་བཙལ་ནས་ངོ་མ་སྡོད་ཐབས་
མེད་པ་བཟོས་པས་ཁོ་རང་ཐབས་ཟད་དེ་རང་ཁྱིམ་ལ་སྐད་བཏང་ནས་མ་ཎི་ཨོང་འདོན་ལ་
ལུག་ཤ་གཅིག་སྟེར་དུ་བཅུག དེ་ནས་ཉིན་འགའི་རིང་མ་ཎི་ཨོང་འདོན་ཚེ་དཔག་གི་སྟེང་
ལ་སྔར་ལས་ཀྱང་ཇེ་བཟང་དུ་སོང་ནའང་རིམ་བཞིན་སླར་ཡང་དཔོན་ངན་ལིངྒརུ་བོས་
ནས་སྐྱོན་མེད་སྐྱོན་འཚོལ་བྱེད་ཀྱིན་འདུག་པས་ར་ལོས“མ་ཎི་ཨོང་འདོན་གྱིས་ལུག་ཤ་
གཅིག་པོ་ཟོས་ཚར་སོང་བ་འདྲ”ཟེར་བ་འདི་ནི་ར་ལོ་མི་ཚེ་འདིར་ཡོང་ནས་ཐེངས་དང་
བོར་བཤད་པའི་ལེགས་བཤད་དྲི་མ་མེད་པ་གཅིག་པོ་ཡིན་པ་འདྲ།
146



༧ '''
ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
གངས་
： བ , , , ,
ཉི་ཤུ་བ།
ཀྲའོ་ཚེ་བརྟན་གྱི་ཉལ་ཤུལ་ལ་ཉེས་ཅན་གསར་བ་ཞིག་བཟུང་ཡོང་། དེ་ཡང་གསལ་
བོར་བཤད་ན་ང་རང་ར་ལོའི་ཤིག་ཁྱུའི་འཇིགས་པ་ལས་ཐར་ཆེད་ཚེ་དཔག་གི་གམ་ན་
ཉལ་ཡོད་པས་ཁོ་རང་ངའི་ཤུལ་ནས་ཉལ་དུ་བཅུག སྐབས་འདིར་ར་ལོར་ཁྲིམས་ཐག་
བཅད་ཟིན་ནའང་ཉིན་འགའི་གོང་གཏུག་གི་དུས་ཚོད་བྱིན་ཡོད་པས་ད་རུང་བཙོན་རར་
ཁྱེར་མེད། ཀྲའོ་ཚེ་བརྟན་སོང་བ་ནས་ར་ལོར་དངོས་ཡོད་ལས་བརྒལ་བའི་ངོ་མཚར་བའི་
གཏམ་རྒྱུད་བཤད་མཁན་མེད་པ་དང་། ལྷག་པར་དུ་ཁོ་བོར་ཁྲིམས་ཐག་བཅད་པ་ནས་
ཟས་ཀྱི་ཡི་གའང་ཇེ་ཆུང་དུ་སོང་མོད། འོན་ཀྱང་ར་ལོ་དགའ་སྐྱོ་གང་གི་དོན་དག་ཅི་ལ་
འཕྲད་ནའང་ང་དང་འདྲ་བར“ཅིའི་ཕྱིར”མི་དགོས་པར་ལན་གསལ་བོ་ཞིག་ཡོད་པ་དེའི་
མིང་ལ་“ལས་དབང་ཟེར། འདི་ནི་ར་ལོའི་ཕ་སུ་ཡིན་མི་ཤེས་ཀྱང་གང་ལྟར་མེས་པོ་ཞིག་
ཡོད་སྲིད་པ་དེས་བཞག་པའི་བཅོས་ཐབས་མེད་པའི་གཏན་ཚིགས་ཤིག་ཡིན། །
ཉེས་ཅན་གསར་བ་དེའི་མིང་ལ་དམ་ཆོས་ཟེར་ཞིང་ལོ་བཞི་བཅུ་ལྷག་གི་གཟུགས་
སྟོབས་ཆེ་བའི་རོང་མ་འབྲོག་ཅིག་ཡིན། ཁོ་བོར་ཀྲའོ་ཚེ་བརྟན་དང་འདྲ་བའི་ཁྱད་རྩལ་
ཉེན་རྟོག་དམག་དཔུང་”དང“དེང་རབས་ཅན་གྱི་མཚོན་ཆ”སོགས་བཤད་རྒྱུ་མེད་ནའང་
རང་གིས་རྟ་གོང་ནོན་པ་ཙམ་ནས་རྟ་ནོར་བརྐུས་པའི་གཏམ་རྒྱུད་མང་བོ་བཤད་རྒྱུ་ཡོད་
པས་ཕར་བལྟས་ན་ར་ལོས་འདི་རུ་ཉིན་འགའ་བོ་འཁྱོལ་རྒྱུ་སླ་མོ་ཡིན་པ་འདྲ། འོན་ཀྱང་
ཡུན་རིང་མ་འགོར་བའི་དགོང་མོ་ཞིག་ལ་ར་ལོས་གློ་བུར་དུ་ཨ __ ཧོ_ ཞེས་ཨག་
རིང་ཞིག་དང་མཉམ་དུ་ཉལ་སའི་ནང་ནས་གཅེར་བུར་ཡར་ལངས་ཏེ་དམ་ཆོས་ཀྱི་སྟེང་
ལ་མཆོངས་ནས་མགྲིན་པ་བཙིར་བྱུང་། ཚེ་དཔག་ངེད་གཉིས་ཀྱིས་དཔེ་ཆར་ལྟ་བཞིན་
ཡོད་པས་ཁོ་གཉིས་ཀས་ཅི་ཞིག་ཁ་བརྡ་བྱེད་ཀྱིན་ཡོད་པ་དང་། རྩོད་གླེང་ཅི་ཞིག་བྱུང་
147



གཡུ་དྲུག་དཀར་དཔེ་ཚོགས།
བ་མ་ཤེས་པར་རེ་ཞིག་ཅི་བྱེད་ཆ་མ་འཚལ་བར་བལྟས་ནས་བསྡད། དམ་ཆོས་ཀྱིས་ཇི་
ལྟར་འཕག་ཚག་བརྒྱབ་ཀྱང་ར་ལོ་ཕར་གཡུག་མ་ཐུབ་པས་ང་རང་དེ་བས་ཀྱང་ཧ་ལས་ཏེ་
ར་ལོར་འདི་འདྲའི་ནུས་ཤུགས་ཤིག་གང་ནས་ཡོང་བ་ཡིན་ནམ་བསམ་ནས་སྡོད་སྐབས་
ར་ལོས་སླར་ཡང་ཨ _ ཧོ __ འབྲོང་རིན་པོ་ཆེའི་རྟ་དོན་སྐུ་དོན་ལ་ང་དེ་རིང་འཆི་
མ་ཐུབ་ན་བོད་མི་རལ་བ་ཅན་ཞིག་མིན་པའི་རྟགས་ཡིན། ཨ _ཧོ_ ཞེས་ཨོང་རྡེབ་
བྱེད་ཞོར་མགྲིན་པ་ཤུགས་ཀྱིས་བཙིར་བ་ན་དམ་ཆོས་ཀྱི་མིག་འབྲས་ཟུང་ཡང་སྒོ་རུ་ཐོན་
ལ་ཁད་བྱས་པས་ཚེ་དཔག་ངེད་གཉིས་ཀྱང་མྱུར་དུ་ཡར་ལངས་ནས་ར་ལོ་ཤུགས་ཀྱིས་
འཐེན་མོད། འོན་ཀྱང་ར་ལོ་ནི་བྲག་རྡོ་ཆེན་པོ་ཞིག་དང་འདྲ་བར་སྐུལ་ཙམ་ཡང་བྱེད་
མི་ཐུབ་པའི་སྣང་བ་ཞིག་སྐྱེས། གང་ལྟར་དམ་ཆོས་ཀྱིས་འོག་ནས་འཕག་ཚག་རྒྱག་པ་དང་།
ཚེ་དཔག་ངེད་གཉིས་ཀྱིས་སྟེང་ནས་ཕར་འཐེན་པས་སྐབས་ཤིག་དམ་ཆོས་ཀྱི་གཡས་
ལག་ཕྱིར་བུད་དེ་ལག་སྙོབ་གཅིག་གིས་ར་ལོའི་རལ་བ་ནས་བཟུང་སྟེ་འཐེན་ཙམ་བྱས་
པ་ན་ར་ལོ་ནི་རྩྭ་སྐྱེ་ཞིག་དང་འདྲ་བར་ཉལ་ཁྲིའི་རྩར་གཡུག་རྗེས་དམ་ཆོས་ཀྱང་མྱུར་དུ་
མར་བབས་ནས་ར་ལོར་བསྟུད་མར་རྡོག་ཐོ་གཉིས་གཞུས་ནས་སྣབས་སྦོམ་པོ་ཞིག་པང་
གཅལ་སྟེང་ལ་བཞུར་དུ་བཅུག་པས་ཚེ་དཔག་ངེད་གཉིས་ཀྱིས་སླར་ཡང་བར་བཤོལ་བྱས།
འོན་ཀྱང་ད་ཐེངས་ར་ལོ་སྔོན་ཆད་དང་མི་འདྲ་བར་དཔའ་མི་ཞུམ་པར་སླར་ཡང༌''ཨ –
ཧོ _ འབྲོང་རིན་པོ་ཆེའི་སྐུ་དོན་རྟ་དོན་ལ ”ཟེར་ནས་དམ་ཆོས་ཀྱི་སྟེང་ལ་མཆོང་
ཡོང་བས་ངས་ཁོ་རང་བཀག་ནས་དོན་དག་ཅི་བྱུང་དྲིས་པ་ན་ཁོས”འབྲོང་རིན་པོ་ཆེའི་
ཆིབས་རྟ་རྐུ་མཁན་དེ་ཁོ་རང་རེད”ཟེར། །
“ཁྱོད་ཀྱིས་ཇི་ལྟར་ཤེས། །
"ཁོ་རང་གིས་བཤད་བྱུང༌།”
དམ་ཆོས་ཀྱིས་དངོས་གནས་ཨ་ལགས་འབྲོང་གི་རྟ་རྐུ་མཁན་ཁོ་རང་ཡིན་པ་ཁས་
148



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཀྱི
རང་
བླངས་པ་དང་། ནམ་ལངས་མ་ཐག་སྤྱི་བདེ་ཅུའུ་ལ་གནས་ཚུལ་གསལ་བོར་བཤད་ནས་
ར་ལོ་ཕྱིར་གཏོང་དུ་འཇུག་ཟེར་བར་མ་ཟད་གལ་ཏེ་ར་ལོ་དེའི་ཕྱིར་མ་ཉེས་བཙོན་འཇུག་
བྱས་པ་ཡིན་ན་ཁག་མེད་ཟེར་ནས་བཟོད་གསོལ་ཡང་ཡང་ཞུས་ནའང་ར་ལོས“ཨ –
ཧོ _ འབྲོང་རིན་པོའི་ཆེའི་སྐུ་དོན་རྟ་དོན་ལ… ཟེར་ནས་དམ་ཆོས་ལ་ཡང་ཡང་
འཇབ་རྒོལ་བྱས་པས་ང་རང་ར་ལོའི་ཤིག་ཁྱུའི་འཚེ་བར་མ་འཛེམ་པར་ཁོ་གཉིས་ཀའི་
བར་ནས་ཉལ། །
ཕྱི་ཉིན་སྔ་མོ་ར་ལོ་ཉལ་སའི་ནང་ནས་ཙོག་པོར་བསྡད་དེ་ཁ་ཏོན་བྱས་རྗེས་གྱང་
ངོས་སུ་སེན་འབྲད་ཅིག་བྱས། ཁོ་བོར་ཕྲེང་བ་མེད་པས་སྔ་མོ་རེ་རེར་ཁ་ཏོན་བྱས་རྗེས་
གྱང་ངོས་སུ་འདི་ལྟར་སེན་འབྲད་ཅིག་བྱེད་ངེས། དེ་བས་ཕྱི་དྲོ་ར་ལོ་ཕྱིར་བཏང་རྗེས་
ངས་གྱང་ངོས་ཀྱི་སེན་ཤུལ་དེ་སྡོམ་རྩིས་ཤིག་བྱས་པ་ན་དྲུག་ཅུ་ཡོད་པ་དེ་ལས་ར་ལོས་མ་
མཐའ་ཡང་ཐེངས་བརྒྱ་དང་བརྒྱད་ཅུ་ལ་རང་གིས་རང་ལ”ཉེས་ཅན”ཞེས་བོས་མྱོང་བ་
ཤེས་ཐུབ།
ཉེར་གཅིག་པ།
ར་ལོས་རྒྱུན་དུ་བཤད་པའི”ལས་དབང”གིས་ཁོ་རང་མུ་མཐུད་དུ་ཁྱི་ལྡོམ་ཞིག་དང་
འདྲ་བར་རྩེད་སྤྱད་བྱེད་བཞིན་ཡོད་དེ། ར་ཕྲུག་གི་མགོ་བོ་དུམ་བར་བྲེག་པའི་ཡ་ང་བའི་
དོན་རྐྱེན་དེས་བདེ་སྐྱིད་སྨྱོ་བར་གྱུར་ཏེ་ངུ་ཞོར་དགོད་ཞོར་གྱིས་ཟླ་དུ་མར་སུས་ཀྱང་མི་
ཁོགས་པར་ཡར་རྒྱུག་མར་རྒྱུག་བྱས་མཐར་གཞི་ནས་ཆུ་ནང་ལ་ལྷུང་སྟེ་ཚེ་ལས་འདས་
སོང་། །
དཔྱིད་ཀ་སྔ་ནས་སླེབས་ཟིན། ར་རྩ་དང་ཉིན་ངོས་སུ་ལྗང་སྨྱུག་གསོན་པོ་གྲངས་
149



གཡུ་དྲུག་དཀར་དཔེ་ཚོགས།
མེད་ཀྱི་རྩེ་མོ་མཐོང་ཐུབ་ལ་འབྲོག་མོ་ཚོས་སྟོན་མཇུག་ཏུ་བཟོས་པའི་ལྕི་བའི་ར་བ་རྣམས་
ཉི་མས་དྲོས་ཏེ་རྩ་ནས་ཉིལ། །
སྔ་དྲོ་ཧ་ཅང་འཕྱི་བའི་དུས་སུ་ར་ལོ་གཞི་ནས་ཕྱིར་བུད་དེ་སྦྲ་སྒོ་ནས་ཉི་མར་ལྡེ་ཞོར་
ཁ་ཏོན་འདོན་གྱིན་འདུག ད་ལྟ་ཁོའི་ཁ་ཏོན་འདོན་པའི་ཚུལ་དེ་སྔོན་དང་མི་འདྲ་བར་
སྒྲ་མཐོན་པོར་མི་ཐོན་པའི་ཁར་ཚིག་འབྲུ་རེ་རེའི་བར་ཐག་ཀྱང་ཤིན་ཏུ་རིང༌། ཚིལ་
དྲེག་ཆགས་པའི་མཛུབ་མོའི་བར་གྱི་ལྷ་ས་ནས་ཉོས་པའི་ཙན་དན་གྱི་ཕྲེང་བ་སེན་ཁ་མ་
དེའང་ཕྲེང་རྡོག་རེ་རེའི་ཟུར་མཐའ་ཟད་དེ་ཕལ་ཆེར་རིལ་བུར་གྱུར་ཡོད། ཁོའི་རལ་བ་
དེའང་དེ་སྔོན་ལྟ་སྲུང་ཁང་ན་ཡོད་དུས་དང་འདྲ་བར་སླར་ཡང་འཛིང་ཞིང་ཤིག་ཚང་དུ་
གྱུར་འདུག་ལ། སློག་པའི་སྲུབ་རྣམས་ཐོར་ནས་ལུག་བལ་ཕྱིར་མངོན་འདུག་པ་དེ་མཐོང་
ཐེངས་རེར་རང་གི་ཆུང་མ་སྙིང་གི་དུམ་བུ་དེ་ལྷག་པར་དྲན་ཞིང་རབ་ཏུ་གདུང་ནས་མཆི་
མ་ཤར་ཤར་འབབ་བཞིན་བྲང་ཁར་ཁུ་ཚུར་རྡེག་པར་བྱེད།
ཉིན་གུང་ཙམ་ལ་ཁྱིམ་མཚེས་གཡས་གཡོན་གྱིས་བྱིས་པ་རེ་མངགས་ཡོང་སྟེ་ར་ལོ་
གུང་ཟས་བཟའ་བར་འབོད། ར་ལོར་ཕོ་བ་ལྟོགས་པའི་ཚོར་སྣང་མེད་པར་མ་ཟད་གཞན་
གྱི་བཟའ་ཟླ་ཁ་སྤྲོད་དང་ཕ་བུ་མཉམ་འཛོམས་ཀྱི་རྣམ་པ་དེ་ཧ་ཅང་མཐོང་འདོད་མེད་
ནའང་ཁྱིམ་མཚེས་སེམས་བཟང་དེ་ཚོའི་ངོ་ལྡོག་མ་ཕོད་པར་སུ་ཚང་གིས་ཐོག་མར་བོས་
ན་དེ་ཚང་ལ་བུད་འགྲོ། ར་ལོའི་བུ་དང་ཆུང་མ་སྔ་གཞུག་ཏུ་ཚེ་ལས་འདས་རྗེས་ར་ལོས་ཁོ་
ཚང་གི་ཕྱུགས་ཟོག་གི་མང་ཤོས་བླ་མ་དང་དགོན་པར་ཕུལ་ཏེ་ཆོས་འདོན་དུ་བཅུག་པས་
ད་ལྟ་ཁོ་བོར་རང་གིས་བཤད་ནམ་རྒན་འདས་རྗེས་སུ་འབུལ་དགོས”ཟེར་བའི་འབྲི་མཛོ་
མོ་ལྔ་ཙམ་ལས་མེད་ལ། དེ་ཡང་རང་གིས་དོ་དམ་བྱེད་མི་དགོས་པར་ཁོ་ཚང་གིས་གཙང་
ཁུར་བྱས་པའི་རྩྭ་ས་དེ་སུ་ཚང་ལ་གཡར་བའམ་གླས་ན་དེ་ཚང་གིས་བདག་གཉེར་བྱེད་
པར་མ་ཟད་ར་ལོས“ཨ་མ”རུ་འབོད་པའི་ཁྱི་རྒན་དེ་དང་ཁོ་གཉིས་ལ་དབྱར་དུས་སུ་ཞོ་འོ་
15O



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
མ་བྱིན་པའི་སྟེང་ལ་སྟོན་དུས་སུ་ད་རུང་མར་ཕྱུར་སྟེར་སྲིད། དེ་ཡང་ར་ལོའི་རྩྭ་ས་དེ་སྡེ་
བའི་ནང་གི་ཆེས་བཟང་ཤོས་ཡིན་པས་དང་ཐོག་རྒྱན་བཞག་ནས་བགོས་མཐར་ར་ལོ་ཚང་
ལ་ཐོབ་པས་ར་ལོས་དུས་ཡུན་རིང་བོར་རང་ལ་བསོད་ནམས་ཆེ་རབས་བཤད། དེས་ན་ར་
ལོས་དངོས་གནས་སྡུག་བསྔལ་ཁོག་ཏུ་བཅུག་སྟེ་མ་ཎི་ཁ་ཡིས་འདོན་པ་ལས་འགན་ཁུར་
ཅི་ཡང་མེད་པ་འདྲ། །
གནམ་གཤིས་རིམ་བཞིན་ཇེ་དྲོར་སོང་ཞིང་འབྲོག་པ་ཚོའང་ཉིན་རེ་ནས་ཉིན་རེར་
ཇེ་བྲེལ་ལ་སོང་སྟེ་མར་ཕྱུར་གསོག་འགོ་བརྩམས་སོང་བས་ར་ལོ་བོས་ནས་ཇ་འཐུང་དུ་
འཇུག་མཁན་ཇེ་ཉུང་ལ་སོང་། ཡིན་ནའང་ཁྱིམ་མཚེས་ལྕགས་ཐར་གྱིས་དུས་དང་རྣམ་པ་
ཀུན་ཏུ་རྒྱུན་འཁྱོངས་ལྷོད་མེད་ཀྱིས་ར་ལོ་བོས་ནས་ཟས་བཟའ་རུ་འཇུག་པར་མ་ཟད་ད་
རུང་རང་གི་ཨ་མ་མངགས་ཏེ་ར་ལོར་ཆུ་དང་ཨོང་བ་སྐྱེལ་དུ་བཅུག་པས་མཚམས་ཤིག་ར་
ལོའང་དངོས་གནས་འཚེར་སྣང་སྐྱེས་ཏེ་ལྕགས་ཐར་ཚང་གིས་མ་བོས་སྔོན་ལ་རང་གིས་
ཇ་བསྐོལ་ནས་ཟས་ཟོས་ཤིང༌། ལྕགས་ཐར་ཚང་འབོད་དུ་ཡོང་དུས“ངས་ད་སོ་མ་འཐུང་
ཟིན – འབྲོང་རིན་པོ་ཆེའི་སྐུ། ལྷ་སའི་ཇོ་བོ་ཟེར་ནས་མནའ་སྐྱེལ་བར་བྱེད། ལྕགས་
ཐར་ཐབས་ཟད་དེ་ཨ་མའི་ལག་ལ་ཇ་དེམ་དང་མར་ཕྱུར་རྩམ་གསུམ་བཞག་ནས་ར་ལོའི་
གམ་ལ་མངགས་ཏེ་ཁོ་གཉིས་ལ་མཉམ་དུ་ཟ་མ་བཟའ་རུ་བཅུག ལྕགས་ཐར་གྱི་ཨ་མའི་
མིང་ལ་གུ་རུ་སྐྱིད་ཟེར་ཞིང་ལོ་དྲུག་ཅུ་ལྷག་ཡིན་ནའང་གཟུགས་དྲང་བའི་སྟེང་ལ་ལུས་
བརྒྱག་པ་དང་། ལྷག་པར་དུ་མོས་ད་རུང་རིན་ཐང་དམའ་བའི་རྒྱན་ཆ་སྣ་ཚོགས་བཏགས་
ཡོད་པས་ཆ་རྒྱུས་མེད་པའི་མི་ཞིག་གིས་བལྟས་ན་ལོ་ལྔ་བཅུ་ཙམ་ལས་མིན་པའི་སྣང་བ་
སྟེར། ཉིན་ཞིག་གུ་རུ་སྐྱིད་ཀྱིས་སྐྲའི་ལན་བུ་རེ་རེ་ཕྲ་མོར་སླས་པར་མ་ཟད་སྟེང་ལ་རྐང་
མར་བྱུགས་ནས་སྣུམ་ཁྲིགས་སེ་བཏང་ཞིང་། འོ་ཇ་དེམ་གང་དང་བླ་བྲང་ནས་ཐོན་པའི་
གོ་རེ་འགའ་ཁྱེར་ཡོང་སྟེ་འཛུམ་དམུལ་དམུལ་གྱིས”ཧེ་ཧེ། ར་ལོ་ལོ་ལོ། མདང་དགོང་
151



གཡུ་དྲུག་དཀར་དཔེ་ཚོགས།
- ཧེ་ཧེ། ཕ་གི་སྡེ་བ་གན་གི་གསར་བུ་ཞིག་གིས་ང་མཚན་གང་བོར་གཉིད་དུ་མ་
བཅུག”ཟེར་ཞོར་ཧ་ཅང་ངོ་གནོང་བའི་ཚུལ་གྱིས་མགོ་བོ་མར་སྒུར་སོང་།
སྐད་ཆ་གློ་བུར་བ་འདིས་ར་ལོའི་ལུས་ལ་གློག་འཁྱུད་པ་འདྲ་བའི་སྣང་བ་ཞིག་སྐྱེས་
ཤིང་དངོས་གནས་ངོ་གནོང་བར་གྱུར་ཏེ་ཅི་བཤད་རང་གིས་ཀྱང་མ་ཤེས་པར"ཨ་ཁ། དེང་
སང་གི་གསར་བུ་འདི་ཚོར་ངོ་ཚ་མེད་པ་ལ་ཟེར། །
“རེད་ཡ། འུ་ཚོ་ལོ་ན་གཞོན་པའི་སྐབས་དེར་རང་ལས་ལོ་ན་ཆེ་བའི་བུད་མེད་ཀྱི་
གམ་ལ་འགྲོ་མཁན་ཞིག་གང་ན་ཡོད། ངོ་མ། དེང་སང་གི་གསར་བུ་འདི་ཚོ… ..”ཟེར་
ཞོར་ར་ལོའི་གདོང་ལ་ཟུར་མིག་གིས་བལྟས།
ར་ལོས་ལོ་ངོ་ཧ་ཅང་མང་བོ་ཞིག་གི་སྔོན་ལ་ཆུ་ལེན་བུ་མོ་ཞིག་གིས་ད་གཟོད་འདི་
ལྟར་རང་ལ་“རོགས་ལྟ”བྱས་མྱོང་བ་དེ་ཡིད་ལ་དྲན་པས་སླར་ཡང་ལུས་ལ་གློག་འཁྱུག་པ་
འདྲ་བའི་སྣང་བ་ཞིག་སྐྱེས། ཡིན་ནའང་དེ་མ་ཐག་རང་གི་གནས་བབ་ཡིད་ལ་ཤར་ཞིང་།
བཟའ་ཟླ་སྙིང་གི་དུམ་བུ་དེ་མིག་ལམ་དུ་མངོན་པ་འདྲ་བའི་སྣང་བ་ཞིག་སྐྱེས་བྱུང་བས་
སླར་ཡང་སེམས་སྡུག་གི་ནང་ལ་ལྷུང་སོང་།
ཚུལ་འདི་མཐོང་རྗེས་གུ་རུ་སྐྱིད་ཀྱང་གཟབ་ནན་ཏུ་གྱུར་ཏེ ''ར་ལོ། སྤྱིར་ན་སེམས་
སྡུག་ལོས་ཆེ་མོད། འོན་ཀྱང་ཁྱོད་ཀྱིས་ཁོང་མ་བུ་གཉིས་ཀྱི་རྗེས་སུ་དེ་འདྲའི་ཆོས་མང་བོ་
སྒྲུབ་སོང་བས་ད་ནི་སེམས་སྡུག་བྱེད་དགོས་དོན་ཅི་ཡང་མེད་ཟེར་ཞོར་ར་ལོའི་གམ་ལ་
བཅར་ཏེ”ར་ལོ་ལོ་ལོ། ཁྱོད་འདི་འདྲའི་བུད་མེད་ཅིག་དང་འདྲ་བ་ཞིག་ཡིན་པ་སྔོན་ཆད་
ངའི་ཡིད་ལའང་ཤར་མ་མྱོང་། ཁྱོད་ར་ལོ་ཟེར་ན་ཆོས་དད་ཆེ་ཞིང་མི་གཤིས་བཟང་བས་
ཡང་བསྐྱར་ཆུང་མ་ཞིག་བཙལ་རྒྱུ་སླ་མོ་མིན་ནམ། འཇིག་རྟེན་གཏམ་དཔེ་ལའང་སྐྱེས་
ཕོ་རབ་ཅིག་ལ་མོ་ཚེ་དགུ་ཟེར་བ་མིན་ནམ”ཟེར་ནས་མུ་མཐུད་དུ་ཚུར་བཅར་ཡོང་།
ཡིན་ནའང་ར་ལོ་སྔར་བཞིན་གྲག་འགུལ་ཅི་ཡང་མེད་པས་མོ་ཐབས་ཟད་དེ“ཝེ། ཁྱོད་
152



2-
ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ཨ་
རང་འདི་ལྟར་བླ་སྲོག་ཤོར་བ་བཞིན་བསྡད་ན་གཞན་གྱིས་ཁྱོད་ལ་ཅི་ཞིག་བཤད་བཞིན་
པ་ཨེ་གོ”ཟེར།
ར་ལོ་ནི་གཞན་གྱིས་རང་ལ་གདེང་འཇོག་ཇི་འདྲ་བྱེད་བཞིན་པར་ཧ་ཅང་དོ་སྣང་
བྱེད་པའི་མི་ཞིག་ཡིན་པས་དེ་མ་ཐག་ཁ་ཚུར་འཁོར་ཏེ་གཞན་གྱིས་ང་ལ་ཅི་ཞིག་བཤད་
ཀྱིན་འདུག་ཟེར་ནས་གུ་རུ་སྐྱིད་ཀྱི་གདོང་ལ་ཅེར། །
རེམ། ཇ་འཁྱག་རྒྱུ་རེད།“གུ་རུ་སྐྱིད་ཀྱིས་ར་ལོའི་དཀར་ཡོལ་ནང་ལ་མར་རྡོག་
ཅིག་འཕངས་ཤིང་། དེའི་སྟེང་ལ་ཇ་བླུགས་ནས་ར་ལོའི་ལག་ལ་འཇོག་ཞོར“ལ་ལས་ཁྱོད་
རང་སྐྱེས་ཕོ་རབ་ཅིག་མ་རེད་ཟེར་གྱིན་འདུག ཡང་ལ་ལས… ཕའེ། སེམས་ཅན་གྱི་ཁ་
སངས་རྒྱས་ཀྱིས་ཀྱང་མི་ཆོད། ཁོ་ཚོར་གང་བསམ་དུ་བཤད་དུ་འཇུག་པ་ལས་ཐབས་ཅི་
ཡོད "ཟེར་ནས་སླར་ཡང་ར་ལོར་“རོགས་ལྟ་ཞིག་བྱེད་ཞོར་གཞོན་ནུ་མ་ཞིག་དང་
འདྲ་བར་མགོ་བོ་མར་སྒུར་སོང་།
ར་ལོས་ཁོ་བོར་གཞན་གྱིས་ད་དུང་ཅི་ཞིག་བཤད་བཞིན་ཡོད་པ་ཧ་ཅང་ཤེས་འདོད་
ཆེ་བས་ཁོ་ཡང་གུ་རུ་སྐྱིད་ཀྱི་ཕྱོགས་སུ་གཅིག་ནུར་ནས་”གཞན་གྱིས་ང་ལ་ད་རུང་ཅི་ཞིག་
བཤད་ཀྱིན་འདུག”ཟེར།
ཁོ་ཚོས… ཁོ་ཚོས་ད་རུང… ཕའེ། ང་ངོ་ཚ་གི"
ར་ལོ་བྲེལ་བ་ལངས་ནས་མོའི་ལག་མགོར་འཇུས་ཏེ་ཞུ་བ་བྱེད་ལ་ཁད་བྱས།
ཁོ་ཚོས་ད་རུང…འུ་གཉིས་ཀཕའེ་
ར་ལོས་ད་གཟོད་གོ་བ་གཏིང་ནས་ལོན་སོང་བས་མོའི་ལག་པ་ཀློད་དེ་མི་འདི་ཚོར་
བཤད་དགའ་ཆེ་བ་ལ། སེམས་པ་བཙོག་པ་ལ”ཟེར་ནས་མགོ་ཐད་དུ་གཡུག
''རེད་ཡ། དང་ཐོག་ཡང་ཁྱོད་ལ་སྙོན་བཙུགས་ནས་བཙོན་དུ་བཅུག ཨེ། དེང་སང་
ཤ་ཉེ་འབྲེལ་དང་གཉེན་ཕྱོགས་ཁག་རེ་མེད་ན་དཀའ་མོ་རེད་ཡ།
153



གཡུ་དྲུག་དཀར་དཔེ་ཚོགས།
ཡིན་ནའང་ང་ལ་ཤ་ཉེ་འབྲེལ་དང་གཉེན་ཕྱོགས་ཁག་ཅིག་གང་ན་ཡོད།"
''དང་ཐོག་ཡོད་པ་དེ་རྗེས་སུ་ཐོར་བ་ཡོད་ལ་དང་ཐོག་མེད་པ་དེ་རྗེས་སུ་བསྒྲིགས་
པའང་ཡོད།”
ར་ལོས་མོའི་ཚིག་འདིའི་ནང་དོན་གསལ་བོར་གོ་སོང་། ར་ལོ་དང་གུ་རུ་སྐྱིད་གཉིས་
ལ་ཉེ་འབྲེལ་མེད་ནའང་བར་ན་ལོ་བཅུ་ལྷག་ཡོད་པས་ས་འདིའི་གོམས་སྲོལ་ལྟར་ན་ཕོ་
མོའི་བར་ལ་འབྲེལ་བ་ཡོད་པའི་ཚིག་འབྲུ་གཅིག་གླེང་ན་ཕན་ཚུན་ངོ་ཚ་སྲིད་མོད། འོན་
ཀྱང་ཉིན་དེ་ནས་བཟུང་ཁོ་གཉིས་བར་ལ་ངོ་ཚ་མེད་པར་གྱུར་ལ། འདི་ནི་གུ་རུ་སྐྱིད་ཀྱི་
ཉིན་དེའི་ཡོང་འབབ་ཀྱང་ཡིན།
ཉེར་གཉིས་པ།
ཉིན་དེ་ནས་བཟུང་གུ་རུ་སྐྱིད་ཀྱིས་སྔར་ལས་ཀྱང་གཟབ་མཆོར་སྤྲས་ཏེ་ར་ལོའི་གམ་
ལ་ཡོང་གིན་འདུག ར་ལོའི་སེམས་པར་མོ་ལོ་ན་ཅུང་ཙམ་བགྲེས་ནའང་ལུས་ཕུང་བཟང་
བའི་སྟེང་ལ་མོ་རྐྱང་ཡིན་པས་སྲེད་སྐོམ་གྱིས་མནར་གྱིན་འདུག་བསམ། སྤྱིར་ན་ར་ལོ་
ནི་བུད་མེད་ཅིག་ཡིན་པ་ཙམ་གྱིས་ཆོག་པའི་སྐྱེས་པ་ཞིག་ཡིན་ནའང་ད་ལྟ་ཁོ་རང་དེའི་
སྐོར་ལ་དེ་འདྲའི་སྤྲོ་སེམས་མེད་མོད། འོན་ཀྱང་གཞན་གྱིས་རང་ལ”སྐྱེས་ཕོ་རབ་ཅིག་མ་
རེད་”ཟེར་བཞིན་པ་དེ་ཡིད་ལ་དྲན་ཚེ་ངོ་མ་བཟོད་ཐབས་བྲལ་བས་ཉིན་ཞིག་ཁོས་དགོང་
ཟས་ཟོས་ནས་མལ་དུ་ཉལ་རྩིས་བྱེད་སྐབས་གུ་རུ་སྐྱིད་ཁྱིམ་ལ་འཛུལ་བ་དང་མཉམ་དུ
''ཨ་ཙི། ཁྱོད་རང་འདི་འདྲའི་སྔ་མོ་ནས་ཉལ་རྒྱུ་ཡིན་ནམ”ཟེར།
''ཡིན་ཡ། ཁྱོད་ཡང་ངའི་གམ་ནས་ཉལ་ན་མི་བཟང་ངམ”ར་ལོས་དེ་ལྟར་ངག་
ལས་ཤོར་བ་དང་མཉམ་དུ་སྙིང་ཁ་དྲག་ཏུ་འཕར་ལྡིང་བྱས། འོན་ཀྱང་ཁོའི་བློ་ཡུལ་ལས་
154



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། བར་
འདས་པ་ཞིག་ལ་གུ་རུ་སྐྱིད་ཀྱིས་ན་ཆུང་མ་ཞིག་དང་འདྲ་བར་ངོ་གདོང་ལག་པས་བཀབ་
ཅིང་མགོ་བོ་བྲང་ཁར་སྨད་ནས་སྒོ་རུ་བྲོས་སོང་། ཚུལ་དེ་མཐོང་རྗེས་ར་ལོ་རང་གི་ཧོལ་
རྒྱུག་གི་སྤྱོད་སྟངས་དེར་ངོ་གནོང་ཞིང་འགྱོད་སེམས་སྐྱེས་པ་དང་། སླར་ཡང་སེམས་ལ་
གང་ལྟར་མ་མཐའ་ཡང་མོར་རང་ཉིད“སྐྱེས་ཕོ་རབ་”ཅིག་ཡིན་པ་ཤེས་སུ་བཅུག་ཟིན་པ་
དེ་འགྲིག་སོང་བསམ། །
དགོང་མོ་དེར་ར་ལོའི་ཡིད་ཀྱི་ཡོལ་བར་རང་གི་འདས་ཟིན་པའི་བཟའ་ཟླ་དང་བུ་
ཕྲུག་གཉིས་ཀྱི་བཞིན་རིས་འཆར་ཐེངས་ཇེ་ཉུང་དུ་སོང་བ་དང་། གུ་རུ་སྐྱིད་ཀྱི་སྣུམ་ཞག་
བྱུགས་པའི་མགོ་སྐྲ་དང་ངོ་གདོང་ལག་པས་བཀབ་ནས་མགོ་བོ་བྲང་ཁར་སྨད་པའི་བྱེད་
སྟངས་རེ་རེ་ཡང་ཡང་ཤར་ནས་ནམ་གུང་ཕྱི་ལའང་ད་རུང་གཉིད་མ་ཡོང་བས་མཚམས་
ཤིག་ཁོ་རང་ཡར་དགྱེས་ཏེ་བྲང་ཁ་དང་གྲུ་མོ་ཟུང་སྔས་མགོའི་སྟེང་ལ་བཞག་ནས་བསྡད།
སྦྲའི་དཀར་ཁུང་ནང་ནས་ཟླ་འོད་ཁྱིམ་ལ་འཕྲོས་ཤིང་རིམ་བཞིན་ར་ལོའི་ཨ་མའི"
སྟེང་ལ་ཕོག
ཁྱི་རྒན་དེའི་ཞབས་ལ་ཡར་ཀོ་ཞིག་བཏིང་ཞིང་སྟེང་ལ་ལུག་པགས་ཤིག་བཀབ་
ནས་ཡོད། ད་ལྟ་ཁྱི་རྒན་འདི་སྔར་ལས་ཀྱང་རྒས་འཁོགས་སུ་གྱུར་ཏེ་བཟའ་འཐུང་རེ་
བྱེད་དུས་མ་གཏོགས་འགུལ་ཙམ་ཡང་མི་བྱེད་པར་ཤི་མ་གསོན་དུ་གནས་ཤིང་། ཉིན་ལ་
ལར་ཟས་ཁམ་གང་ཡང་མི་བཟའ་ལ་ཉིན་ལ་ལར་ཅི་ཙམ་བྱིན་ན་དེ་ཙམ་བཟའ་བ་དང་།
ཡང་ཅུང་མ་འགོར་བར་གཅིན་སྐྱག་མཉམ་དུ་ཤོར་ཏེ་ར་ལོས་ཉར་ཐབས་མེད་པ་ཙམ་
བཟོ་སྲིད། ར་ལོས་ཁྱི་རྒན་དེར་ལྟ་བཞིན་ཁོའི་མ་རྒན་འདས་མོ་ཡིད་ལ་དྲན་ཞིང་། ཁོག་
རྩིས་ཤིག་བརྒྱབ་དུས་ཁོ་མོས་ཀྱང་ལོ་བཞི་བཅུ་ལྷག་སྟེ་ཕལ་ཆེར་ད་ལྟའི་རང་གི་ལོ་ཚད་
འདིའི་སྟེང་ནས་ར་ལོའི་ཕ་ཡར་དང་གཉེན་སྒྲིག་བྱས་པར་མ་ཟད་ཕ་ཡར་བྲོས་རྗེས་མོས་
ད་རུང“ལྟོ་ཆེ་དེའི་ཡན་ཞིག་མ་བཙལ་ན་མི་མིན”ཞེས་མནའ་སྐྱེལ་མྱོང་བའང་ཡིད་ལ་
155



གཡུ་དྲུག་དཀར་དཔེ་ཚོགས།
གསལ་ལེར་ཤར།
''སྐྱེས་ཕོ་རབ་ཅིག་ལ་མོ་ཚེ་དགུ། རྟ་མགྲིན་འཚོ( ར་ལོ་དང་པོ་མག་པར་བསྡད་
པའི་བུད་མེད་དེ）དང་གཅིག སོ་སེར་མ་དང་གཉིས། དག་ཞིང་མ་དང་གསུམ།”ར་ལོས་
མཐེ་བོང་སྟེང་ལ་གོང་མཛུབ་དང་དཀྱིལ་མཛུབ་གཉིས་ཀ་སྔ་གཞུག་ཏུ་མནན་ནས་ཅུང་
ཙམ་བསྡད་རྗེས་གུ་རུ་སྐྱིད་དང་བཞི”ཟེར་ཞོར་སྲིན་མཛུབ་ཀྱང་མར་མནན་སོང་།
མཚམས་ཤིག་ཁྱི་རྒན་དེའི་སྟེང་གི་ཟླ་འོད་ཀྱང་རིམ་བཞིན་ཕར་ལ་ནུར་སོང་། ཡིན་
ནའང་ར་ལོ་དེ་སྔོན་དགོན་པའི་གྲྭ་བ་ཡིན་དུས་དང་འདྲ་བར་སྔ་མོ་མལ་ལས་ལངས་
པ་འཕྱི་བས་དགོང་མོར་གཉིད་མི་ཡོང་བའི་སྟེང་ལ་ཁེར་རྐྱང་གི་སུན་སྣང་གིས་རབ་ཏུ་
མནར། སྤྱིར་ན་ཁོ་རང་གུ་རུ་སྐྱིད་དང་བར་ཐག་ཉེ་བར་མ་ཟད་མོ་ཁང་བ་ཞིག་གི་ནང་
ན་གཅིག་པུར་ཉལ་ཡོད་པའང་ར་ལོར་གསལ་ཆ་ཡོད་མོད། འོན་ཀྱང་ད་ལྟ་ཁོ་རང་ཆུང་
དུས་དང་འདྲ་བར་ཧོལ་རྒྱུག་བྱེད་མི་ཕོད་པས་རང་སེམས་ཐེ་ཚོམ་གྱི་དྲ་བ་དང་སྟོང་
བསམ་གྱི་ཡུལ་ཁམས་སུ་ཉལ་ནས་བསྡད། །
ར་ལོས་ཅི་བྱེད་འདི་བྱེད་རང་གིས་ཀྱང་མ་ཤེས་པར་ཡར་ལངས་ཏེ་ལྷམ་གྱོན་ཞིང་
སློག་པ་གཡང་ཤམ་བྱས་ནས་སྒོར་བུད་མ་ཐག་མིག་ཟུང་དབང་མེད་དུ་ལྕགས་ཐར་ཚང་
གི་ཕྱོགས་སུ་ཤོར་སོང་། གཅིན་པ་བཏང་ཚར་རྗེས་གོམ་ཁ་གང་དུ་བསྒྱུར་དགོས་བློ་ཐག་
མ་ཆོད་པར་ཡུན་རིང་བར་དུ་ཡར་ལངས་ནས་སྡོད་བཞིན་སེམས་ལ“གལ་ཏེ་མོ་འཐད་
པ་མ་བྱུང་ན་ངོ་རེ་ཚ། གལ་ཏེ་མོས་དོན་འདི་གཞན་ལ་བསྒྲགས་ན་དེ་བས་ཀྱང་ངོ་རེ་
ཚ། མིན་མིན”བསམ་སྟེ་རང་གི་སྒོ་ཁར་ཐོན་ནའང་ཁྱིམ་དུ་མ་འཛུལ་བར་ཁ་ཕྱིར་འཁོར་
ཏེ་ལྕགས་ཐར་ཚང་ལ་ཅེར་ནས་ཡུན་རིང་འགོར་བས་མཚམས་ཤིག་ཁོ་རང་གྲང་འདར་
བརྒྱབ་སྟེ་ཡ་སོ་མ་སོ་ཐག་ཐག་ཏུ་རྡེབ་བཞིན་པ་ཚོར་བས་གཞི་ནས་གཉིད་ལས་སད་པ་
ལྟར་ཁྱིམ་དུ་འཛུལ་སོང་།
156



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཉེར་གསུམ་པ།
ཉིན་འགའི་རྗེས་སུ་གུ་རུ་སྐྱིད་ཀྱིས་ར་ལོའི་ངོ་མདངས་ལ་འགྱུར་ལྡོག་ཆེན་པོ་བྱུང་
ཡོད་པ་ཤེས་ནས་རང་གི་མགོ་ལ་རྐང་མར་ཡིད་ཚིམས་པ་ཞིག་བྱུགས་རྗེས་སྔར་ནས་གྲ་
སྒྲིག་བྱས་ཡོད་པའི་རིན་གོང་སླ་བའི་ཐ་མག་ཤོག་སྒམ་གང་བོ་དེ་རུམ་ལ་བཅུག་ཅིང་། གྲོ་
འབྲས་སྡེར་མ་གང་གི་སྟེང་ལ་མར་ཁུ་བླུགས་ཤིང་ཀ་ར་དཀར་བོ་སྤར་བ་གང་བཏབ་ནས་
ན་ཆུང་མ་ཞིག་ཐེངས་དང་བོར་དགའ་གྲོགས་ལ་འཕྲད་དུ་འགྲོ་བ་ཇི་བཞིན་མགོ་མར་
སྒྱུར་ནས་ར་ལོའི་གམ་ལ་སོང་།
“འདི…ཁྱེད་ཚང་གིས་དུས་རྒྱུན་ང་ལ་འདི་ལྟར "
“ཁྱོད་ཀྱིས་ད་རུང་ཁྱེད་ཚང་ངེད་ཚང་དུ་དབྱེའམ། ངས་ཁྱོད་ལ་བཤད། ནངས་ཀ་
ཁྱོད་ཀྱིས་རྩྭ་ས་དང་ཕྱུགས་ཟོག་འགའ་བོ་ཕྱིར་ལོངས་དང་ལྕགས་ཐར་གྱིས་དོ་དམ་བྱེད།
ཧིན། སྡེ་བ་འདིའི་ནང་ན་ཁྱོད་ར་ལོར་ཤ་ཚ་མཁན་སུ་ཡོད།"
"ཨང… ཁྱེད་ཚང་ལ་འོ་བརྒྱལ་བྱེད་མི་དགོས། ཁོ་ཚོས་ཀྱང་ང་ལ་མར་ཕྱུར་ཆད་
མེད་དུ་སྟེར་གྱིན་འདུག”
“ཨ་ཙི། ཁྱོད་ཀྱིས་ངོ་མ་ད་རུང་ཁྱོད་ཚང་ངེད་ཚང་དུ་དབྱེ་རྒྱུ་ཡིན་ནམ། ཁྱོད་ནི་ཇི་
འདྲའི་འདྲིས་དཀའ་བའི་མི་ཞིག་རེད།“གུ་རུ་སྐྱིད་ཀྱིས་དུ་བ་ཤོག་སྒམ་གང་བོ་ར་ལོའི་
ལག་ལ་བཞག་སྟེ་ཁོ་ཚོས་དང་བོ་ཁྱོད་ཀྱི་ཆུང་མ་ཕྲོགས། རྗེས་སུ་ཁྱོད་རང་ཉེས་མེད་
བཙོན་འཇུག་བྱས་པ་སོགས་ཁྱོད་ཀྱིས་བརྗེད་སོང་ངམ།
''ཧེ་ཧེ། དེ་དག་ཨ་ཁུ་བློ་བསྟན་ཚང་ག་ལ་ཡིན།”
''ཧིན། དེ་སུས་ཤེས། དྲང་མོ་བཤད་ན་དེ་དུས་སྡེ་བ་འདིའི་ནང་ན་ཁྱོད་ར་ལོ་རྐུན་
མ་མ་རེད་ཟེར་མཁན་ཉུང་ཤོས་ཡིན། ད་ལྟ་ཁོ་ཚོས་ཁྱོད་ལ་འདང་ཆེ་མདོག་གིས་ཕྱུགས་
157



གཡུ་དྲུག་དཀར་དཔེ་ཚོགས།
ཟོག་འགའ་བོར་བདག་བྱེད་པ་དེ་དོན་དངོས་སུ་ཁྱོད་ཀྱི་རྩྭ་སར་དམིགས་པ་ཡིན་པ་སུས་
མི་ཤེས། ཨང… འུ་ཚང་ལའང་རྩྭ་ས་ཧ་ཅང་ཆུང་བསད་ངས་མི་བཤད་མི་བཤད།
ཁྱོད་རང་ལ་སེམས་ཤིག་མེད་ན་ངས་བཤད་ནས་ཅི་ཞིག་ཕན། ངས… ངས་ངོ་མ་ཁྱོད་ར་
ལོ་རང་གི་ཁྱིམ་མིར་བརྩིས་ཡོད། གཙོ་བོ་ཁྱོད་རང་གིས་ལྟོས།“གུ་རུ་སྐྱིད་ཀྱིས་ལོ་མང་
བོའི་སྔོན་གྱི་ཆུ་ལེན་བུ་མོ་དེ་དང་འདྲ་བར་མགོ་མར་སྒུར་ཞོར་ར་ལོར་“རོགས་ལྟཞིག་
བྱས་ནས་བུད་སོང་། །
ཉིན་དེའི་མཚན་མོར་ར་ལོའི་མིག་ལམ་དུ་སླར་ཡང་ལོ་མང་བོའི་སྔོན་གྱི་རྩེ་ཆུའི་
འགྲམ་གྱི་ཆུ་ལེན་བུ་མོ་དེ་ཤར་ནས་ཡལ་ཐབས་བྲལ་བ་དང་། སེམས་པ་རྟ་ཕོ་སྲབ་མེད་
དེ་སྟོང་བསམ་གྱི་ཐང་ཆེན་དུ་ངལ་བ་མེད་པར་ཅི་དགར་མྱུལ་མཐར་གཞི་ནས་གཉིད་དུ་
ཡུར།
བུད་མེད་ཅིག་གིས་ཆུ་ཟོ་ཁུར་ནས་རྩེ་ཆུའི་ཁར་སླེབས་ཤིང་། མགོ་བོ་སྨད་ཞོར་ར་
ལོར་ཟུར་མིག་གིས་བལྟས་འདུག མོ་མཚམས་རེར་ལོ་མང་བོའི་སྔོན་གྱི་ཆུ་ལེན་བུ་མོ་དེ་
ཡིན་པ་འདྲ་ལ། ཡང་མཚམས་རེར་བུ་མོ་གཞན་ཞིག་ཡིན་པ་འདྲ། གང་ལྟར་མོ་དངོས་
གནས་མཛེས་མ་ཞིག་ཡིན་པ་མ་ཟད་ར་ལོར“རོགས་ལྟ་བྱེད་ཀྱིན་ཡོད་པས་ར་ལོ་ཆུའི་ཕ་
རོལ་དུ་བརྒལ་བའམ་ཡང་ན་མོ་ཆུའི་ཚུ་རོལ་དུ་བརྒལ་ཡོང་བས་མོ་ར་ལོར་དབང་བ་ལས་
མ་འདས་མོད། ཕངས་པ་ཞིག་ལ་ཆུའི་འགྲམ་གཉིས་སུ་གྲྭ་བ་མང་བོ་ཡོད་པར་མ་ཟད་རེ་
རེ་སོ་དམག་དང་འདྲ་བར་ཁོ་གཉིས་ལ་སོ་ལྟ་བྱེད་བཞིན་ཡོད་པས་ར་ལོ་ཐབས་ཟད་དེ་མོ་
ཁྲིད་ནས་གང་མྱུར་གྱིས་རང་གི་ཁྱིམ་ལ་འཛུལ་བ་ན་ད་གཟོད་བུད་མེད་དེ་གཞན་སུའང་
མ་ཡིན་པར་ཏག་ཏག་གུ་རུ་སྐྱིད་ཡིན་པ་ཤེས། ཡ་མཚན་ཞིག་ལ་མོའི་ལུས་ཡོངས་རྫོགས་
ལང་ཚོ་དར་ལ་འབབ་བཞིན་པའི་སྒང་གི་ན་ཆུང་མ་ཞིག་དང་འདྲ་བར་འཇམ་ཞིང་
མཉེན་པས་ཁོ་བོར་ཆགས་པའི་སྤུ་ལོང་རབ་ཏུ་རྒྱས་ཏེ་མོ་གན་རྐྱལ་དུ་མནན།
158



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཞབས་ལ་ཆུ་བཞུར་བཞིན་པ་འདྲ་བའི་ཧ་ཅང་མི་བདེ་བའི་ཚོར་སྣང་ཞིག་གིས་ར་
ལོ་གཉིད་ལས་སད་དུ་བཅུག་རྗེས་ད་གཟོད་རང་གི་འདོམས་ཡོངས་སུ་ཧ་ཅང་འབྱར་བག་
ཅན་གྱི་གཤེར་ཁུ་ཞིག་གིས་བརླན་ཡོད་པ་ཤེས་ནས་སེམས་པ་སྐྱོ་ཞིང་ཨེ _ གང་ལྟར་
ད་རུང་བུད་མེད་ཅིག་དགོས་ངེས་རེད”ཅེས་ཁེར་བཤད་བྱས། །
ཉེར་བཞི་བ།
ར་ལོས“ཨ་མ”ཡར་པགས་དང་མཉམ་དུ་སྒོ་ཁར་ཁྱེར་ཡོང་ནས་ཉི་མར་ལྡེ་རུ་བཅུག་
རྗེས་ཕྱིར་ཁྱིམ་ལ་སོང་སྟེ་ཆུ་དྲོན་པོ་འཁྲུད་གཞོང་གང་ཁྱེར་ཡོང་ནས་ཁ་ངོ་བཀྲུས་ཤིང་
རལ་བ་ཤད། སྤྱིར་ན་ར་ལོ་གཙང་སྦྲར་མི་དགའ་བའི་སྟེང་ལ་བུ་དང་ཆུང་མ་གཉིས་ཚེ་
ལས་འདས་པའི་རྗེས་ཀྱི་ཕལ་ཆེར་ལོ་གཅིག་ཙམ་གྱི་རིང་ལ་ཁོའི་རལ་བ་དེ་གཅིག་ཀྱང་
ཤད་མ་མྱོང་བས་ད་ལྟ་ཧ་ཅང་འཛིང་ནས་ཤིན་ཏུ་ཤད་དཀའ་བར་འདུག ར་ལོས་ན་ཟུག་
གང་མང་མྱངས་མཐར་གཞི་ནས་སྐྲ་འཛིང་དབྱེ་ཐུབ་སོང་ལ། དེ་དུས་སྐྲ་ཤད་ཀྱི་སོ་བར་
ན་སྲོ་མང་འབྱར་བའི་སྐྲ་ལོ་སྤར་མོ་གང་ཙམ་ཡོད་པར་མ་ཟད་དེའི་ཁྲོད་ན་སྐྲ་དཀར་
བོའང་གང་མང་ཡོད་པ་མཐོང་བས་ད་སོ་མའི་གདོང་གི་སྤྲོ་ཉམས་དེ་རིམ་བཞིན་ཡལ་ནས་
"ང་རང་དངོས་གནས་རྒས་སོང་བ་འདྲ། ཡིན་ནའང་སྐྱེས་ཕོ་རབ་ཅིག་ལ་མོ་ཚེ་དགུ་
ཟེར་བ་མིན་ནམ། དེས་ན་ང་རང་འདི་ལྟར་རྒས་ག་ལ་རུང”ཞེས་ཁེར་བཤད་བྱས་པ་དང་།
རལ་བ་སླས་ཞོར་ལྕགས་ཐར་ཚང་ལ་བལྟས་ཏེ“རྩྭ་ས། བུད་མེད། རྩྭ་ས་བྱིན་ན་བུད་མེད་
ཐོབ་རྒྱུ་རེད། ལྕགས་ཐར་སྐེ་ཕྲ་འདི་ལ་གཡོ་ཁྲམ་ཆེ་ཟེར་ཡང་ཁོང་ཚང་ལ་མི་གྲངས་མང་
བའི་སྟེང་ལ་རྩྭ་ས་ཆུང་བས་ངས་རང་གི་རྩྭ་ས་ཁོ་བོར་བྱིན་ན་ཁོས་མ་མཐའ་ཡང་རང་གི་
དྲིན་ཆེན་མ་རྒན་ལ་འདང་བརྒྱབ་ནས་ངེད་གཉིས་ལ་ལྟོ་རྒྱབ་མི་སྟེར་བ་ག་ལ་སྲིད། ལྷག་
159



གཡུ་དྲུག་དཀར་དཔེ་ཚོགས།
པར་དུ་གང་ལྟར་རང་ཉིད་ལ་བུད་མེད་འདུག་གྲོགས་ཤིག་དགོས་ངེས་རེད་བསམ་སྟེ་
རང་གི་རྩྭ་ས་དེ་ལྕགས་ཐར་ཚང་ལ་སྟེར་རྒྱུའི་སེམས་ཐག་བཅད། འབྲོག་པའི་འཚོ་རྟེན་
གཙོ་བོ་ནི་ཕྱུགས་ཟོག་མ་ཡིན་པར་རྩྭ་ཐང་ཡིན་པ་དེ་ར་ལོས་ཀྱང་གསལ་བོར་ཤེས། ཁོ་
བོར་ད་ལྟ་ཕྱུགས་ཟོག་མང་བོ་མེད་ནའང་མི་གྲངས་གསུམ་གྱི་རྩྭ་ས་ཡོད་ལ། གལ་ཏེ་འདི་
གཞན་ལ་གླས་ན་རང་གི་ལྟོ་རྒྱབ་ཡག་པོ་ཙམ་ཡོང་སྲིད་པའང་ར་ལོས་གསལ་པོར་ཤེས་
མོད། འོན་ཀྱང་ཁེར་རྐྱང་གི་སྡུག་བསྔལ་གྱིས་ར་ལོར་ཕྱོགས་མང་བོར་འདང་རྒྱག་ཁོམ་མ་
བྱིན་པ་དང་། ལྷག་པར་དུ་ར་ལོའི་སྣང་ངོར་གུ་རུ་སྐྱིད་ནི་ལོ་ངོ་མང་བོའི་སྔོན་གྱི་རྩེ་ཆུའི་
འགྲམ་གྱི་ཆུ་ལེན་བུ་མོ་ཞིག་དང་གཉིས་སུ་མེད་པར་མགོ་བོ་སྨད་ཞོར་རང་ལ“རོགས་ལྟ་
བྱེད་བཞིན་པ་འདྲ་བས་ཁོ་རང་གློ་བུར་དུ་ཡར་ལངས་ནས་ལྕགས་ཐར་ཚང་ལ་སོང་སྟེ”དེ་
རིང་ནས་བཟུང་ངའི་རྩྭ་ས་ཡོངས་རྫོགས་ཁྱོད་ཚང་ལ་བྱིན་པ་ཡིན”ཞེས་ཁྱབ་བསྒྲགས་
བྱས།
ལྕགས་ཐར་ཚང་ན་མི་མང་བོས་མིག་མངས་རྩེད་བཞིན་ཡོད་པ་དེ་ཚོས་རེ་ཞིག་ར་
ལོའི་སྐད་ཆའི་ནང་དོན་མ་གོ་བར་ཕན་ཚུན་གྱི་གདོང་ལ་ཅེར་འདུག་སྐབས་ལྕགས་ཐར་
གྱིས“ཨ་ཙི། ཨ་ཙི། ཨ་ཁུ་ར་ལོ་འདིར་སྙིང་རྗེ་ཆེ་བ་ལ། གཏོང་ཕོད་ཆེ་བ་ལ། ཨ་རོག་
ཚོ། ཁྱོད་ཚོས་ཨེ་གོ་ཐལ། ཨ་ཁུ་ར་ལོས་རང་གི་རྩྭ་ས་ཡོངས་རྫོགས་ང་ལ་བྱིན་པ་ཡིན་
ཟེར། ཨ་ཁུ་ར་ལོ། བཀའ་དྲིན་ཆེ། ཁྱོད་རང་གི་ཕྱུགས་ཟོག་འགའ་བོར་ངས་བདག་བྱེད།
འདང་རྒྱག་མེད”ཟེར།
ཚང་མ་ངོ་མཚར་ནས་མིག་མངས་རྩེད་རྒྱུའང་བརྗེད་དེ་ལ་ལས“ཨ་ཙི། ཨ་ཙི། ར་
ལོ་འདི་ངོ་མ་བྱང་ཆུབ་སེམས་དཔའ་ཞིག་རེད”ཟེར་བ་དང་། ལ་ལས་ངོ་མ་རེད། དེང་
སང་འདི་འདྲའི་མི་ཧ་ཅང་དཀོན”ཟེར་བ་སོགས་བསྟོད་བསྔགས་གང་མང་བྱེད་བཞིན་
པའི་སྐབས་སུ་བསམ་ཤེས་ཤིག་གིས་ཨ་རོག་ར་ལོ། ཁྱོད་ཀྱིས་རྩྭ་ས་གཞན་ལ་བྱིན་ནས་
16O



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
རང་ཁ་ཇི་ལྟར་གསོ། ཁྱོད་རང་གིས་འདང་རྒྱོབ་ཡ”ཟེར་བ་ན་ཡང་མང་ཤོས་ཀྱིས་དེའི་
རྗེས་དེད་ནས“རེད་ཡ། རྩྭ་ས་གསེར་རེད། རྩྭ་ས་རིན་པོ་ཆེ་རེད། ཁྱོད་རང་གིས་འདང་
རྒྱོབ”ཟེར།
ར་ལོས་ཐེ་ཚོམ་གྱི་ངང་ནས་གུ་རུ་སྐྱིད་ཀྱི་གདོང་ལ་གཅིག་བལྟས་པ་ན་མོས་མགོ་
མར་སྒྱུར་ཞོར་ར་ལོར”རོགས་ལྟ་ཞིག་བྱས་སོང་བས་ར་ལོས་སྣབས་ཁུང་འཇིབ་ཅིག་བྱས་
ནས་བློ་ཐག་རྦད་ཆོད་ཀྱིས་ང་ལ་འདང་རྒྱག་མེད། ང་ལ་འགྱོད་པ་མེད། ང་ར་ལོ་ཕོ་རབ་
ཚིག་ཐོག་དང་འཕར་བ་རྗེས་ཐོག་ཡིན”ཟེར།
ཉེར་ལྔ་བ།
ར་ལོ་ནམ་ལངས་མ་ཐག་ཡར་ལངས་ནས་ཁ་ངོ་གཙང་མར་བཀྲུས་རྗེས་གུ་རུ་སྐྱིད་
ཀྱིས་ནངས་ཇ་ཁྱེར་ཡོང་བར་རེ་ལྟོས་བྱས།(དྲང་མོར་བཤད་ན་ད་ལྟ་ར་ལོར་ནངས་ཇ་
བཟང་བོ་ཞིག་གི་ཆ་རྐྱེན་ཡང་མེད）ཁོའི་སྣང་བར་དུས་ཚོད་ཧ་ཅང་རིང་བོ་ཞིག་འགོར་
སོང་ནའང་གུ་རུ་སྐྱིད་ཀྱི་གྲིབ་མ་ཙམ་ཡང་མཐོང་རྒྱུ་མེད་པས་ཁོས་ནམ་རྒྱུན་ལྟར་“ཨ་
མ”ཁྱེར་ནས་སྒོར་བུད། ཕལ་ཆེར་ཉིན་གུང་ཙམ་ལ་ད་གཟོད་ལྕགས་ཐར་ཚང་གི་བྱིས་པ་
ཞིག་གིས་ལུག་གི་ནང་ཁྲོལ་སྡེར་མ་གང་ཁྱེར་ཡོང་ནས་ར་ལོར་བྱིན། འདི་ནི་ནངས་ཇ་
ཡིན་ནམ་གུང་ཇ་ཡིན་པའང་མི་ཤེས་མོད། འོན་ཀྱང་ར་ལོས་འདི་ནངས་ཇ་ཡིན་པ་དང་།
ཉིན་གུང་ཡོལ་མ་ཐག་གུ་རུ་སྐྱིད་ཀྱིས་ཁོ་བོར་གུང་ཇ་ཁྱེར་ཡོང་སྲིད་བསམ་ནས་རེ་ལྟོས་
བྱེད།
ཉིན་གུང་ཡོལ་མ་ཐག་རླུང་འཚུབ་ཅིག་གཡུག་ནས་ར་ལོ”མ”བུ་གཉིས་ཁྱིམ་ལ་དེད།
རེ་ལྟོས་ཀྱི་ཁྲོད་ནས་ཉི་མ་ནུབ་རིར་ཡལ། ཁྱིམ་མཚེས་ཤིག་ཡོང་ནས་ར་ལོ་དགོང་ཟས་
161



NE།
གཡུ་དྲུག་དཀར་དཔེ་ཚོགས།
བཟའ་རུ་འགྲོ་ཟེར་མོད། འོན་ཀྱང་ར་ལོའི་སེམས་ལ་གུ་རུ་སྐྱིད་ཀྱིས་རང་ལ་དགོང་ཟས་
བསྐྱལ་ཡོང་སྲིད་པར་མ་ཟད་དེ་མུར་ཁོའི་གམ་ནས་ཞག་སྡོད་ཀྱང་བྱེད་སྲིད་པའི་སྣང་བ་
ཞིག་སྐྱེས་ནས་ཁྱིམ་མཚེས་དེ་ཚང་ལའང་མ་སོང་། མཚན་མོ་དེར་ར་ལོར་དུ་སྐོམ་སྐྱེས་
ཤིང་ཕོ་བ་ལྟོགས། དེ་བས་ཀྱང་ཁེར་རྐྱང་གི་སུན་སྣང་གིས་མནར་ཏེ་ཐེངས་དུ་མར་གུ་རུ་
སྐྱིད་ཀྱི་གམ་ལ་འགྲོ་རྩིས་བྱས་ནའང་གང་ལྟར་མཇུག་མཐར་ཁོས་རང་ཉིད་ཚོད་འཛིན་
བྱེད་ཐུབ་སོང་།
ཕྱི་ཉིན་ར་ལོ་ཡང་བསྐྱར་སྔ་མོ་ནས་ཡར་ལངས་ཏེ་ཁ་ངོ་བཀྲུས་ཤིང་རལ་བ་ཤད་
རྗེས་ཁ་སང་ལས་ཀྱང་ལྷག་པའི་རེ་ལྟོས་ཆེན་པོས་སེམས་ཁམས་ཡོངས་སུ་གང་ནས་སྡོད་
སྐབས་ལྕགས་ཐར་ཚང་གི་བྱིས་པ་ཞིག་གིས་ཁོ་བོར་ནངས་ཇ་བསྐྱལ་ཡོང་། ར་ལོ་རེ་ཐག་
ཆད་ཅིང་ཁོང་ཁྲོ་ལངས་ནས་བྱིས་པ་དེའི་ལག་མགོར་འཇུས་ཏེ་ཁྱོད་ཀྱི་ཨ་ཕྱི་ང་སར་མི་
ཡོང་བའི་རྒྱུ་མཚན་ཅི་ཡིན”ཟེར།
''ཨ་ཕྱི་ཁ་སང་ནས་དགོན་པའི་ནང་ལ་བུད་སོང༌།”
“དགོན་པའི་ནང་ལ་ཅི་བྱེད་དུ་སོང་བ་རེད། འོ _ རེད _ རེད – "ར་ལོའི་
གདོང་ལ་དུས་ཡུན་རིང་བོར་ཤར་མ་མྱོང་བའི་འཛུམ་མདངས་ཤིག་ཤར་ཏེ་བྱིས་པ་དེའི་
ལག་པ་ཀློད་ནས“རེད རེད — གཉེན་སྐར་ལ་བལྟ་རུ་སོང་བ་རེད”ཟེར།
བྱིས་པ་དེས་གཡོ་ཟོལ་བྲལ་བའི་ངང་ར་ལོའི་གདོང་ལ་བལྟས་ནས“གཉེན་སྐར་ཟེར་
བ་དེ་ཡག་པོ་ཞིག་ཡིན་ནམ”ཟེར།
''ཧ་ཧ་ཧ། ཡག་པོ་ཞིག་ཡིན། ཧ་ཅང་ཡག་པོ་ཞིག་ཡིན།”ར་ལོ་དགའ་ཐག་ཆོད་དེ་
བྱིས་པ་དེའི་ཨོང་ཤའི་སྟེང་ལ་ཐལ་ལྕག་གཅིག་གཞུས་པ་ན་བྱིས་པ་དེས་ངུ་མ་དགོད་ཀྱིས་
ཨོང་ཤ་ཕུར་ཞོར་ཕྱིར་རྒྱུག་སོང་།
ར་ལོས་ཕྱོགས་གཅིག་ནས་ས་རྡུལ་གྱིས་ཡོངས་སུ་བཀབ་འདུག་པའི་ཁྱིམ་གྱི་ཅ་ལག་
162



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ཨ་
འགའ་བོར་བྱི་དོར་བྱེད་པ་དང་། ཕྱོགས་གཅིག་ནས་འཇགས་ཐབས་བྲལ་བའི་སེམས་
ཁམས་ཀྱིས་གུ་རུ་སྐྱིད་དང་ལྷན་འཛོམས་བྱེད་པར་རེ་སྒུག་བྱས་ནས་ཉིན་འགའ་འགོར་
བའི་ཕྱི་དྲོ་ཞིག་ལ་གུ་རུ་སྐྱིད་གཞི་ནས་ར་ལོའི་མིག་ལམ་དུ་མངོན་བྱུང་མོད། འོན་ཀྱང་
ཅུང་ཉེ་སར་སླེབས་དུས་དེ་སྔ་ར་ལོའི་སེམས་པ་འགུག་བྱེད་དམ་དྲང་མོར་བཤད་ན་ར་
ལོའི་ལག་གི་རྩྭ་ས་ལེན་བྱེད་གཙོ་བོ་སྟེ། སྣུམ་ཞག་བྱུགས་ནས་འོད་ལམ་ལམ་བྱེད་པའི་
མགོ་སྐྲ་དེ་རྩ་ནས་བཞར་ཏེ་ཀླད་པགས་དམར་གོགས་སེ་འདུག ར་ལོ་རང་གི་མིག་ལ་
རྩ་བ་ནས་ཡིད་མ་ཆེས་པར་ཞིབ་ཏུ་ཅེར་བ་ན་ད་གཟོད་མོས་སྐྱ་མིན་སེར་མིན་གྱི་ལྭ་བ་
ཁམ་སྨུག་ཅིག་གོན་ཡོད་པར་མ་ཟད་ནམ་རྒྱུན་ལུས་སྟེང་ནས་བྲལ་མ་མྱོང་བའི་རིན་ཐང་
སླ་བའི་རྒྱན་ཆ་དེ་དག་གཅིག་ཀྱང་མཐོང་རྒྱུ་མེད་པ་འདིས་མོས་དགེ་བསྙེན་གྱི་སྡོམ་པ་
བླངས་ཟིན་པའི་ཡ་ང་བའི་དངོས་ཡོད་ར་སྤྲོད་བྱས་འདུག
ར་ལོ་ཁ་གདང་། མིག་ཅེར། སྣབས་དྲུད་ནས་འཇིམ་བརྙན་ཞིག་དང་འདྲ་བར་ཡུན་
རིང་ལུས་ཤིང་། མཚམས་ཤིག་ལ་ངུ་མ་དགོད་ཀྱིས་”ཧ་ཧ། རྒན་མོ་གུ་རུ་སྐྱིད…"ཟེར་
ནས་མགོ་ཐད་ལ་གཡུག་གིན་འདུག
“ད་ལྟ་ངའི་མིང་ལ་ཆོས་སྐྱིད་སྒྲོལ་མ་ཟེར།”
ཕར་སོང་།”
ཨ་ཙི།” ཆོས་སྐྱིད་སྒྲོལ་མས་རང་ཉིད་ཧ་ཅང་མགོ་ཐོམ་པར་གྱུར་པའི་ཚུལ་གྱིས
“ཁྱོད་ཀྱི་ལུས་ཕུང་མི་བདེ་བ་ཡིན་ནམ”ཟེར་ཞོར་ར་ལོའི་གམ་ལ་བཅར་བ་ན་ར་ལོ་ལྷག་
པར་ཁྲོས་པར་གྱུར་ཏེ་མོར་སྡང་མིག་ཅིག་བགྲད་རྗེས་ཡར་ལངས་ནས་ཁྱིམ་ལ་འཛུལ་
སོང་། ཁོའི་སྣང་བར་ཁྱིམ་འདི་དེ་སྔ་རང་གི་ཆུང་མ་ཚེ་ལས་འདས་སྐབས་ལས་ཀྱང་སྟོང་
འཇགས་སེ། ཁུ་སིམ་མེར་འདུག ཁོས་སློག་པའི་གོང་བས་མགོ་བཏུམ་ནས་གན་རྐྱལ་དུ་
དྲག
1 63



གཡུ་དྲུག་དཀར་དཔེ་ཚོགས།
ར་ལོ་མ”བུ་གཉིས་ཚེ་ལས་འདས་རྗེས་སྡེ་བའི་ནང་གི་མི་ལ་ལས“ཨ་ཧོ། ཕལ་
ཆེར་ཁོ་རང་ཤི་ནས་ཡུན་རིང་འགོར་སོང་བ་འདྲ། གལ་ཏེ་གཞན་གྱིས་གོ་ན་འུ་ཚོའི་སྡེ་
བ་ངོ་རེ་ཚ”ཟེར་བ་ན་ར་ལོའི་ཁྱིམ་མཚེས་ཤིག་གིས་མ་མཐའ་ཡང་ཁོ་རང་ཤི་ནས་ཉིན་
གཉིས་ལས་འགོར་མེད་དེ། ཁ་སང་སྔ་དྲོ་ཁོ་རང་ངེད་ཚང་ལ་ཡོང་ནས་ཁོའི་ལུས་པོ་མི་
བདེ་བས་འབྲོང་རིན་པོ་ཆེའི་མདུན་ལ་གཅིག་འགྲོ་དགོས་པ་དང་། རིམ་གྲོ་རེ་ཡོད་ཀྱང་
སྲིད་པས་སྒོར་མོ་བརྒྱ་ཙམ་སྐྱེ་དགོས་ཟེར། ངས་ཁོ་བོར་ལྕགས་ཐར་སྐེ་ཕྲ་ཚང་གིས་ཁྱོད་
ཀྱི་རྩྭ་ས་རིན་མེད་དུ་བེད་སྤྱོད་བྱེད་མི་འོས་པས་ཁྱོད་རང་ཁོ་སར་སོང་དང་སྒོར་བརྒྱ་ཙམ་
ལོས་སྟེར། གལ་ཏེ་མི་སྟེར་ན་ཕྱིར་ཤོག་དང་ངས་ཁྱོད་ལ་སྐྱི་ཞེས་བཤད། ཡིན་ནའང་རྗེས་
སུ་ཁོ་རང་ཕྱིར་མ་ཡོང་”ཟེར་བ་དང་། སླར་ཡང་ངོ་མ། དེ་དུས་ཁོའི་ངོ་མདོག་ཧ་ཅང་
བཙོག་པ་དང་དབུགས་ཀྱི་རྒྱུ་བ་ཤིན་ཏུ་མྱུར། ཡིན་ནའང་འདི་ལྟར… ཨོཾ་མ་ཎི་པདྨེ་ཧཱུྃ།
སྙིང་རེ་རྗེ”ཟེར།
མི་རྣམས་ཀྱིས་ར་ལོའི་ཅ་ལག་ཡོད་ཚད་གཙང་བཤེར་བྱེད་སྐབས་ད་གཟོད་ཁྱིམ་དེ་
ན་མི་ཟས་ཁམ་གང་ཙམ་ཡང་མེད་པ་ཤེས་ནས་ཚང་མས་མ་གྲོས་རང་མཐུན་གྱིས་མར་
རྡོག་རེ་ཁྱེར་ཡོང་སྟེ་ཉིན་ཞག་བདུན་ལ་མཆོད་མེ་སྦར་རྗེས་ད་གཟོད་ཁབ་སྐུད་ཙམ་ཡང་
མ་ལུས་པར་དགོན་པར་ཕུལ་བ་དང་། ལྕགས་ཐར་ཚང་ནས་བཙན་གྱིས་ར་ལོའི་ཕྱུགས་
ཟོག་འགའ་བོ་བླངས་ཏེ་ཨ་ལགས་འབྲོང་ལ་ཕུལ་ནས་ཕྱིར་ལོག་སྐབས་སུ་སུ་ཞིག་གིས
''ཨོཾ་མ་ཎི་པདྨེ་ཧཱུྃ། གལ་ཏེ་ཁོས་ཁ་ཆེམས་ཤིག་འཇོག་ཐུབ་ཡོད་ནའང་འདི་ཙམ་ལས་
གཞན་ཅི་ཡང་ཡོད་མི་སྲིད”ཟེར།
164



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
| ན་
ཤི་གསོན།
དང་པོ།
ད་ལྟ་མི་གྲངས་སྟོང་ཕྲག་ལྷག་ཡོད་པའི1)སྡེ་བ་འདི་ལོ་ངོ་བརྒྱ་ཙམ་གྱི་སྔོན་ཏེ་མི་
གྲངས་ཉིས་བརྒྱ་ལས་མེད་པའི་ཚོ་བ་ཆུང་ཆུང་ཞིག་ཡིན་པའི་སྐབས་སུ་སྐྱེས་པ་ཚོར་
འཚག་བྱེད་ཁ་འཛིན་ཅན་གྱི་ཐ་མག་འཐེན་རྒྱུ་མེད་པ་དང་སྐྱེས་མ་ཚོས“ཨེ་ལི་སི་རྟགས་
ཅན་གྱི་སྐྲ་སྣུམ་ཡང་སྐུད་མི་སྲིད། དེང་སང་གི་འདི་འདྲའི་བླ་མ་མང་བོ་དང་གྲྭ་བ་ཕྱུག་
པོའང་མེད་པས་ཚོ་བའི་མི་རྣམས་ཀྱིས་བླ་ཐོབ་གང་ཡང་མེད་པའི་དཔལ་རིན་པོ་ཆེ་ཚེ་
འདི་ཕྱི་གཉིས་ཀྱི་སྐྱབས་གནས་སུ་འཛིན་པར་བྱེད། །
དཔལ་རིན་པོ་ཆེ་ས་ཆ་འདིའི་མི་མིན་པས་ཁོ་རང་གང་ནས་ཡོང་བ་མི་ཤེས་ཀྱང་
ཡོང་ལུགས་རང་ག་བ་ཞིག་གཏན་ནས་མིན། བཤད་ཚུལ་ལྟར་ན་དབྱར་གཞུང་གི་ཉིན་
165



ཀྱིས་
གཡུ་དྲུག་དཀར་དཔེ་ཚོགས།
་
གུང་ཞིག་ལ་ནམ་མཁའ་ན་སྤྲིན་བྱིའུ་མགོ་ཙམ་ཡང་མེད་པར་གཡའ་དག་ནའང་གློ་བུར་
དུ་བྱང་ཕྱོགས་ས་གནམ་གཉིས་ཀྱི་མཚམས་ནས་སྤྲིན་དཀར་དུམ་བུ་ཞིག་ལྡང་ནས་ཡོང་
ཞིང༌། སྤྲིན་དེ་སྐད་ཅིག་ལ་ཇེ་ཆེར་གྱུར་པ་དང་མཉམ་དུ་གཡུ་འབྲུག་སྔོན་མོའི་ངར་སྐད་
ཀྱིས་ས་གཞི་འདར། གློག་དམར་གྱིས་ནམ་མཁའ་གས་སྙམ་བྱེད་པའི་མོད་ལ་དྲག་ཆར་
ཟོ་ཁས་བྱོ་འདྲ་ཞིགDསྡེ་བའི་མཁའ་ནས་བབས་ཤིང་། དྲག་ཆར་དེ་འགྲམས་མ་ཐག་ཁ་
དོག་སྣ་ལྔ་བཀྲ་བའི་འཇའ་ཚོན་ངོ་མཚར་བ། ལྟ་ན་སྡུག་པ་ཞིག་ཡུན་རིང་བར་དུ་ནམ་
མཁའ་ནས་ཤར།(རྗེས་སུ་མི་ལ་ལས་དེ་དུས་ས་འདིར་མེ་ཏོག་སླ་ངའི་ཁ་ལེབ་འདྲ་བ་རེ་
ལྟུང་བའང་ཁོ་ཚོས་མིག་གིས་མཐོང་མྱོང་ཟེར)
རང་བྱུང་ཁམས་ཀྱི་འགྱུར་ལྡོག་ཁྱད་པར་བ་འདིས་མི་རྣམས་ཀྱི་ཡིད་སེམས་རབ་ཏུ་
བཀུག་སྟེ་ཕན་ཚུན་གྱི་གདོང་ལ་ལྟ་བཞིནཨ་ཙི། ཨ་ཙི”ཟེར་ཞིང་ཚང་མ་ཧ་ལས་པར་
གྱུར། མ་འགྱངས་པར་བྱང་ཕྱོགས་ནས་སྙན་ཞིང་འཇེབས་པའི་སྒྲ་ཞིག་གྲག་ཡོང་། མི་
རྣམས་ཀྱིས་དབང་མེད་དུ་ཕྱོགས་དེར་བལྟས་པ་ན་བྱམས་བརྩེ་དང་སྙིང་རྗེའི་བདག་ཉིད་
ནི་འདི་མིན་ན་སུ་ཡིན་འདོད་པའི་བཙུན་པ་ལྟ་བས་ཆོག་མི་ཤེས་པ་ཞིག་དར་དཀར་
འཐེན་འདྲའི་ལམ་ཕྲན་དཀར་པོ་འོད་ཀྱིས་ཁྱབ་པ་ཞིག་གི་སྟེང་ནས་ག་ལེར་ཕེབས་ཡོང་།
རྒྱང་རིང་གི་སྒྲ་དེ་ཉེ་བར་སླེབས་ཤིང་ཇེ་གསལ་དུ་སོང་བས་ཚིག་འབྲུ་རེ་རེ་བཞིན་
གསལ་བོར་ཐོས་ཐུབ་པ་འདི་ལྟར། “རྒྱ་གར་པཎ་ཆེན་བོད་ལ་བཀའ་དྲིན་ཆེ། །པདྨ་ལས་
འཁྲུངས་སྐུ་ལ་འདས་འཁྲུངས་མེད། །ད་ལྟ་ལྷོ་ནུབ་སྲིན་པོའི་ཁ་གནོན་མཛད། །ཨོ་རྒྱན་
རིན་པོ་ཆེ་ལ་གསོལ་བ་འདེབས། །”
“དཀོན་མཆོག་གསུམ། ཁོང་བྱང་ཕྱོགས་ཤམ་བྷ་ལ་ནས་ཕེབས་པ་མིན་ནམ།” རྒན་
པོ་ཞིག་གིས་དེ་ལྟར་ཁ་ནས་ཤོར་བ་དང་མཉམ་དུ་བརྐྱངས་ཕྱག་འཚལ།
“དེ་མིན་ན་ཅི་ཡིན། མི་གཞན་རྣམས་ཀྱིས་ཀྱང་ཕུ་ཐུང་མདུན་ལ་བླངས་ཤིང་ཞྭ་མོ་
166



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
རྗེ་
རུམ་ལ་བཅུག་ནས་ཕྱག་འཚལ།
བཙུན་པ་དེ)སྡེ་བར་ཉིན་ཞག་བཞི་བཅུ་ཞེ་དགུའི་རིང་བཞུགས་ཏེ་ཆོས་གསུངས་
ཤིང་ཉིན་ཞིག་གི་སྔ་དྲོ་ཁོ་རང་འགྲོ་རན་སོང་ཞེས་ཕེབས་རྩིས་བྱས།
“ཁྱེད་རང་བྱང་ཕྱོགས་ཤམ་བྷ་ལ་ནས་མངགས་པའི་ཆོས་རྗེ་མིན་ནམ། ཁྱེད་ཀྱིས་
ཆོས་མེད་མཐའ་འཁོབ་ཡུལ་འདི་བསྒྱུར་བར་ཕོད་དམ། ཁྱེད་ཀྱིས་དེ་འདྲ་མ་གསུང་འདི་
རུ་གཏན་དུ་བཞུགས་རོགས་མཛོད། ཁྱེད་ཀྱིས་ཅི་གསུངས་སྡེ་བ་ཡོངས་ཀྱིས་བཀའ་
བཞིན་བསྒྲུབ་པར་བྱའོ།།” སྡེ་དཔོན་ཁ་བདེ་དེས་དེ་ལྟར་ངག་ལས་ཤོར་བ་དང༌། དེར་
འདུས་ཀྱི་མི་རྣམས་ཀྱིས་ཀྱང་ཞུ་བ་ནན་ཆེར་ཕུལ་བས་དཔལ་རིན་པོ་ཆེས་གཡོ་སྒྱུ་བྲལ་
ཞིང་ཤིན་ཏུ་ནག་པའི་ངོ་གདོང་རེ་རེར་ཡུན་རིང་བལྟས་རྗེས་མགོ་ནང་དུ་ལྡེམ་བཞིན“འོ་
ན་དེ་ལྟར་བྱའོ་ཞེས་མིག་ཟུང་བཙུམས་ནས་ཤིན་ཏུ་གསལ་བའི་ངག་གིས་བཤད།
ཁོང་རུ་སྐོར་རེ་རེ་དང་། ཁྱིམ་ཚང་རེ་རེ་བཞིན་ཕེབས་ནས་ཆོས་གསུངས་པས་ཀ་བ་
གྱེན་དུ་བསླངས་པ་དང་གྲིབ་མ་མཐོང་བའི་ངང་ཚུལ་བཞིན་སྔ་ན་མེད་པའི་དོན་དག་ངོ་
མཚར་ཅན་མང་བོ་བྱུང་སྟེ། སྡེ་དཔོན་ཚང་གི་བུ་མོ་མོ་གཤམ་དེ་ལ་ཟླ་དགུ་ཞག་བཅུའི་
རྗེས་སུ་མཚེ་མ་ཞིག་སྐྱེས་པ་དང་། གར་སོང་ཆ་མེད་དུ་གྱུར་ནས་ལོ་དགུ་འགོར་ཞིང་
མི་རྣམས་ཀྱིས་འདྲེས་ཁྲིད་སོང་ཟེར་བའི་བུ་མོ་སྒྲོལ་དཀར་གྱིས་ཀྱང་བྱིས་པ་གཉིས་ཁྲིད་
ནས་ཕྱིར་སླེབས་བྱུང་།
གཉིས་པ།
རྟ་མགྲིན་རྡོ་རྗེ་སྡེ་བ་གཞན་ཞིག་གི་འདབས་རོལ་གྱི་དེའུ་འབུར་ཞིག་གི་ཕག་ན་ཁ་
སྦུབ་ཏུ་བསྐུངས་ནས་བསྡད་ཡོད་པ་དང་། ཁོའི་ལྟག་རྒྱབ་ཏུ་ཞོན་རྟའི་སྒ་སྟེང་ལ་རྣོ་སྐུད་
167



གཡུ་དྲུག་དཀར་དཔེ་ཚོགས།
དང་འདྲ་བའི་ཞགས་ཐག་བཏགས་འདུག ཁོས་མཚན་མོ་མྱུར་དུ་སླེབས་པར་རེ་སྒུག་
བྱེད་ཀྱིན་ཡོད། ཁ་ཕྱིར་འཁོར་ནས་བལྟས་ཚེ་ཉི་མ་ནུབ་རིའི་རྒྱབ་ལ་ལྷུང་བར་ཉེ། ཡིན་
ནའང་མཚན་མོ་སླེབས་པར་ད་རུང་ཤིན་ཏུ་རིང་། གཡང་ཤམ་བྱས་ཀྱང་པུས་མོ་མི་ཁེབས་
པའི་སློག་པའི་བུ་ག་རྣམས་ལས་བཙག་བསེར་བུའི་མདའ་མོ་རང་འབབ་དང་། ནང་
བཀྲེས་སྐོམ་གྱིས་མ་རངས་པའི་དབུགས་སྒྲ“ཁྲོག་ཁྲོག་ཏུ་སྒྲོག་གིན་འདུག་པས་ཁོས་ཁ་བ་
སྤར་མོ་གང་མཆིང་བུར་བཅོས་ཏེ་ཁ་ནང་དུ་བཞག་མ་ཐག་སླར་ཡང་ཡོངས་རྫོགས་ཕྱིར་
གཏོར། དུས་ཡུན་རིང་བོར་ཉི་འོད་འཕྲོས་པའི་ཁ་བ་ལ་རོ་མི་ཞིམ་པ་ཞིག་ཡོད་པ་དེ་ཁོས་
དེ་རིང་ད་གཟོད་རྟོགས་པས་ཁོས་བསྟུད་མར་མཆིལ་མ་ཐེངས་འགར་ས་ལ་བཏབ་ནས་
མགོ་བོ་འདར་ཙམ་བྱས། །
བྱང་གི་སྐར་མ་ཨ་བརྟན་དེ་ན་ཟུག་གི་སྡུག་བསྔལ་ལས་གྲོལ་མ་ཐག་པའི་མིའི་
གདོང་ལྟར་མི་སྡུག་པའི་ངང་ནས་ཤར་ནའང་ས་ད་རུང་ཡོངས་སུ་རུབ་མི་འདུག སྐབས་
འདིར་རྟ་མགྲིན་རྡོ་རྗེས་འཇབ་རྒོལ་བྱེད་སའི་དམིགས་འབེན་འདེམ་བཞིན་འདུག་
སྟེ། ལུག་སྟོང་ལྷག་ཡོད་པའི་ཕྱུག་པོ་དེ་ཚང་ས་དབྱིབས་བཟང་ནའང་སྒོ་ཁྱི་མང་བོ་ཡོད་
པ་དང་། གསར་དུ་དར་བཞིན་པའི་མེ་མདའ་ཟེར་བ་དེའང་ཡོད་སྲིད་པས་ཉེན་ཁ་ཤིན་
ཏུ་ཆེ་སྙམ། ཚུར་རོལ་གྱི་ལུག་བཅུ་ལྷག་ལས་མེད་པའི་ཁྱིམ་ཚང་དེ་ལ་ཁྱི་མེད་པ་དང་ས་
དབྱིབས་ཀྱང་བཟང་ནའང་ཁོ་རང་ལས་ཅུང་ཕྱུག་པ་ཙམ་ལས་མ་འདས་པས་སྙིང་རེ་རྗེ་
བསམས། དེའི་གམ་གྱི་ཁྱིམ་ཚང་དེར་ལུག་ཉིས་བརྒྱ་ཙམ་ཡོད་པ་དང་ས་དབྱིབས་ཀྱང་
ཅུང་བཟང་མོད་སྒོ་ཁྱི་གཉིས་ཡོད་པ་དེས་ས་རུབ་མ་ཐག་ནས་ལུག་ཁྱུར་སྐོར་བ་བྱེད་
བཞིན་བར་མེད་དུ་ཟུག་གིན་འདུག སྐབས་ཤིག་རུའི་ཕར་སྣེ་ནས་ཁྱིས་སྐད་ངན་བཏོན་
ཞིང་ངུ་ཟུག་བྱས་པ་དང་། རུ་དེའི་ཁྱི་གཞན་རྣམས་ཀྱང་ངུ་ཟུག་བྱེད་བཞིན་ཕྱོགས་དེར་
བརྒྱུགས་ཏེ་ཡུན་རིང་འགོར་ཡང་ཕྱིར་མ་ཡོང་། སྦྲ་འགའ་རེའི་དཀར་ཁུང་ནང་ན་ད་
168



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
གྲུ
ཀྱི
རུང་མཚམས་རེར་གསལ་ལ་མཚམས་རེར་མི་གསལ་བའི་མེ་འོད་རེ་མཐོང་བ་ལ་བལྟས་
ན་ད་རུང་འཇབ་རྒོལ་བྱེད་པའི་དུས་ཚོད་མིན་ནའང་རྟ་མགྲིན་རྡོ་རྗེ་ནི་མི་བྲེལ་བ་ཅན་
ཞིག་ཡིན་པས་ཞགས་ཐག་གི་སྣེ་མོ་གཅིག་སྒྲའི་སྟེང་ལ་དམ་པོར་མདུད་ཅིང་རྟ་ལ་ཞོན་
ནས་ལག་གཡོན་པས་སྲབ་སྐྱོགས་བཟུང་བ་དང་། ལག་གཡས་པས་ཞགས་ལུང་དམ་པོར་
བཟུང་ནས་སེམས་ལ་“གལ་ཏེ་དོན་གྲུབ་ཡོད་ན་ད་རུང་འཇབ་རྒོལ་བྱེད་མི་སྲིད་པ་ཁོ་ཐག་
ཡིན།“བསམ་བཞིན་མར་བབས་ཏེ་ལུག་ཉིས་བརྒྱ་ཙམ་ཡོད་པའི་ཁྱིམ་ཚང་དེའི་ཕྱོགས་སུ་
སོང་། །
མ་འགྱངས་པར་ཁོ་རང་ལུག་ཁྱུའི་ཉེ་སར་སླེབས་སོང་། གསལ་བོར་མི་མཐོང་ནའང་
ཀུན་ལས་གཟུགས་སྟོབས་ཆེ་བ་ཞིག་ལུག་ཁྱུའི་མཐའ་རུ་འགྱིངས་ནས་འདུག
“ཤ་བཟན་ཡ་མེད་ཅིག” ཁོའི་སེམས་ལ“འདི་དཔལ་རིན་པོ་ཆེས་ང་ལ་གནང་བ་
མིན་ནམ”སྙམ་ནས་སྐད་དམའ་མོས“དཔལ་རིན་པོ་ཆེས་མཁྱེན”ཟེར་ཞོར་ཞགས་ལུང་
མགོ་ལ་གཅིག་བསྐོར་ནས་ཕར་གཡུག་པ་དང་མཉམ་དུ་རྟ་ཁ་ཕྱིར་དཀྱུས་ནས་ཤུགས་
གང་ཡོད་ཀྱིས་ཡོབ་རྡུང་ཞིག་བྱས། རྟ་དེས་ཀྱང་བྱང་ཆ་ལྡན་པའི་ངང་རྩལ་ཤུགས་ཡོད་
དགུ་བཏོན་ཏེ་བང་ཆེན་གཅིག་བླངས་པ་ཙམ་གྱིས་མི་རྟ་གཉིས་ཀ་གློ་བུར་དུ་མགོ་རྟིང་
ལྡོག་བཞིན་ས་ལ་འགྱེལ་ནས་རྟ་མགྲིན་རྡོ་རྗེ་དྲན་མེད་དུ་བརྒྱལ་བར་གྱུར།
དུས་ཚོད་ཅི་ཙམ་འགོར་བ་མི་དྲན་ལ་མནར་གཅོད་ཅི་ཙམ་མྱངས་པའང་མ་ཤེས།
དྲན་པ་སོས་དུས་ཁོ་རང་དུད་ཁྱིམ་ཆ་མེད་ཅིག་ན་རྒྱབ་ལག་ཏུ་བཀྱིགས་ནས་འདུག ཕྱི་
རོལ་ན་སྐྱ་ཀའི་ཚང་ནང་ལ་རྡོ་འཕངས་པ་བཞིན་ཁྱིའི་ཟུག་སྐད་དང་མིའི་ཀི་སྒྲས་སྡེ་བ་
ཡོངས་རྫོགས་འུར་འུར་ཟང་ཟིང་བྱེད་ཅིང་སྐྱེས་པ་མང་བོ་ཞིག་གིས་ཁོའི་མཐའ་རུ་བསྐོར་
འདུག ཁོས་རེ་རེའི་གདོང་ལ་བལྟས་དུས་བློ་ཡུལ་ལས་འདས་པ་ཞིག་ནི་དེ་ཚོའི་གདོང་
ན་ཁོང་ཁྲོ་དང་རྫིག་ཉམས་མེད་པར་ངོ་མཚར་དང་དགོད་འཛུམ་གྱིས་ཁེངས་འདུག
169



གཡུ་དྲུག་དཀར་དཔེ་ཚོགས།
ཧ་ཧ་ཧ།” རྒད་པོ་ཞིག་གིས་ཧབ་ཆ་རྒྱག་བཞིན“ང་རྒད་པོ་མི་ལོ་བདུན་ཅུར་བུད་
ཀྱང་ལུག་འདྲུད་དུ་ཡོང་ཟེར་བ་གོ་མྱོང་བ་ལས་གླང་འདྲུད་དུ་ཡོང་ཟེར་བ་གོ་མ་མྱོང"
ཟེར།
"་འགྲིག་གི འགྲིག་གི ངེད་ཚང་གི་གླང་རྒན་དཀར་བོ་དེའི་སྐེ་ཚ་བའི་རིན་ལའང་
རྐུན་མའི་རྟ་དེ་ང་ལ་བབས་འདུག་
''ཧ་ཧ་ཧ…."
ཁྱེད་ཚང་གི་གླང་རྒན་དེ་ངེད་ཚང་གི་ལུག་གི་ནང་ལ་ཡོང་མེད་ན་རྟ་འདི་ཇི་ལྟར་
ཐོབ། དེས་ན་འུ་གཉིས་ཀས་བགོས་ན་འགྲིག་གལ་
''ཧ་ཧ་ཧ… "
“ཆོག་གི ཆོག་གི ད་ནམ་གུང་ཡང་ཡོལ་སོང་། ཁྱི་རྐུན་འདིས་འུ་ཚོའི་སྡེ་བ་ནས་
ད་བར་དུ་ལུག་ཅི་ཙམ་དྲུད་སོང་བ་སུས་ཤེས། གསར་བུ་ཚོས་ཁོ་རང་དཀྱིལ་ལ་བཟུང་
ནས་ཉོལ། གཏན་ནས་འབྲོ་རུ་འཇུག་མི་ཆོག“ རྒད་པོ་ཞིག་གིས་དེ་ལྟར་བཤད་རྗེས་སྲུང་
མཁན་གྱི་ཕོ་གསར་འགའ་མ་གཏོགས་མི་རྣམས་གཅིག་རྗེས་གཉིས་མཐུད་ཀྱིས་བུད་སོང་།
ཁོ་ཚོའི་སྐད་ཆ་ལས་རྟ་མགྲིན་རྡོ་རྗེས་རང་གིས་ཞགས་པ་བསྐོན་པ་དེ་མ་གཞི་སྡུག་ཤི་
རྒྱག་རྒྱུའི་གླང་རྒན་ཞིག་ཡིན་པ་གཞི་ནས་ཤེས་ཏེ་སེམས་ལ“ཚར་སོང་། སྡེ་བ་འདི་དང་
རང་རེའི་སྡེ་བའི་བར་ན་མི་ཤའང་རྩོད་རྒྱུ་ཡོད་པས་ད་ནི་ཚར་སོང་། དོན་གྲུབ་མེད་ན་
རང་གིས་དོན་དག་གཅིག་ཀྱང་མི་འགྲུབ། ཁོའི་ཁ་བླངས་ཡོད་ནཨེ _ང་འདི་ངོ་
མ… ''སྙམ་སྟེ་ཧ་ཅང་ཡིད་ཆད་ཅིང་འགྱོད་པ་སྐྱེས། སྐབས་དེར་ཁྱིམ་ནས་བྱིས་པ་ཞིག་
ངུས་བྱུང་བས་ཁོས་གློ་བུར་དུ་རང་གི་ཞི་མོ་དམར་འབྱར་དེ་ཡིད་ལ་ཤར་བ་དང་། དེ་མུར་
མ་རྒན་དང་བཟའ་ཟླའང་ཡིད་ལ་འཁོར་བྱུང་བས་ག་ལ་རུང་། ང་རང་འདི་ལྟར་འཆི་
ག་ལ་རུང་། དེས་ན་འདི་ནས་མྱུར་དུ་ཐར་ཐབས་བྱེད་དགོས་པ་དང་མ་ཐར་བར་དུ་རང་
17O



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཉིདDསྡེ་བའི་ཡིན་པ་གཏན་ནས་བཤད་མི་རུང༌སྙམ་ནས་དཔལ་རིན་པོ་ཆེ་ལ་གསོལ་
འདེབས་ཡང་ཡང་བྱས་ནས་བསྡད།
གསུམ་པ།
ང་ཚོའི་གཏམ་རྒྱུད་མགོ་ཚུགས་པ་ནས་ཕལ་ཆེར་ལོ་གཉིས་ཙམ་ལས་མ་འགོར་
ནའང་བློ་ཡུལ་ལས་འདས་པའི་དོན་དག་མང་བོ་ཞིག་བྱུང་བའི་ནང་གི་གཅིག་ནི་དཔལ་
རིན་པོ་ཆེ་སྡེ་དཔོན་ཚང་ལ་མག་པར་བསྡད་སོང་། དྲང་མོར་བཤད་ན་དཔལ་རིན་པོ་ཆེ་
ནི་ཡིད་བཞིན་ནོར་བུ་ཞིག་དང་འདྲ་བར་ཡིད་ལ་ཅི་ཞིག་ཤར་ན་མ་བསྐུལ་རང་འདུས་
ཀྱིས་ཁོའི་ལག་ལ་བབས་ཡོང་བ་དང་། ཁོའི་སྒྱུག་པོ་སྡེ་དཔོན་ནི་ཀླུའི་ལོངས་སྤྱོད་དང་
མཉམ་པའི་ཕྱུག་པོ་ཞིག་ཡིན་པས་མིག་བརྒྱར་སྤྲུལ་ནས་བཙལ་ཀྱང་འདི་ལས་འཚམས་
པའི་གཉེན་དོན་ཞིག་ནམ་ཡང་རྙེད་མི་སྲིད་པས་ཚང་མས་ཡི་རང་གི་མིག་ཟུང་བཙུམ་
ནས“ཨ་ཙི། ཨ་ཙི། དེ་འདྲ་ཡིན་ཀྱང་ཡིན་ལ་ཡིན་ཀྱང་དགོས”ཟེར་ནས་མགོ་བོ་ལྡེམ་
བཞིན་འདུག འོན་ཀྱང་རིམ་བཞིན་དཔལ་རིན་པོ་ཆེས་ཁོའི་སྒྱུག་པོ་དེ་མ་གཞི་རང་གི་ཁུ་
ཚུར་ལྡག་པ་ལས་ཟས་འགྲངས་ཙམ་ཡང་ཟ་མི་ཕོད་པའི་མི་ཡུལ་དུ་སྐྱེས་པའི་ཡི་དྭགས་
དངོས་ཤིག་ཡིན་པ་ཤེས། སྒྲུག་པོས་ཀྱང་དད་ལྡན་རྣམས་ཀྱི་ཨ་གསར་དེ་རིམ་བཞིན་ཡལ་
ནས་མག་པའི་ཡོང་འབབ་ཇེ་ཉུང་དུ་འགྲོ་བཞིན་ཡོད་པས་གལ་ཏེ་མུ་མཐུད་དུ་འདི་ལྟར་
སོང་ན་མག་པ་འདི་ནི་ལས་ཀར་བརྩོན་པ་ཞིག་མིན་པས་མི་འགྱངས་པར་ཁོང་ཚང་ལ་
ཕན་ཐོགས་པ་ཕར་ཞོག རང་གི་ཆུང་མ་དང་ཕྲུ་གུ་རྣམས་ཀྱི་ཁ་གསོ་ཐབས་ཀྱང་དཀའ་
སྙམ་ནས་ཕན་ཚུན་བར་གྱི་བརྩེ་དུང་ཡང་ཉིན་རེ་ནས་ཉིན་རེར་ཇེ་ཆུང་ནས་ཇེ་ཆུང་
དུ་སོང་། དེ་བས་ཐོག་མར་དཔལ་རིན་པོ་ཆེའི་སེམས་ལ་མུ་མཐུད་དུ་འདི་རུ་སྡོད་མིན་
171



གཡུ་དྲུག་དཀར་དཔེ་ཚོགས།
གྱི་དྲི་བ་ཡང་ཡང་འཁོར་ནའང་། རང་གི་ཤ་ཁྲག་ལས་མཆེད་པའི་ཡིད་དུ་འོང་བའི་བུ་
ཕྲུག་གཉིས་ཀ་མཐོང་ཚེ་རང་ཉིད་འདི་རུ་གཏན་དུ་དམ་པོར་བཏགས་ཡོད་པ་གཞི་ནས་
ཤེས་པར་བརྟེན། སྡེ་བ་འདིའི་དད་ལྡན་འགའ་རེའི་རོགས་སྐྱོར་འོག་ཁྱིམ་གཞི་གསར་དུ་
བཙུགས་ནས་སྒྲུག་པོ་ཚང་དང་ཕལ་ཆེར་འབྲེལ་ཐག་བཅད།
དཔལ་རིན་པོ་ཆེའི་ཆུང་མར་སླར་ཡང་མཚེ་མ་ཞིག་སྐྱེས། མོས་ད་དུང་འདས་པའི་
ལོ་ཟླའི་ནང་གྱོང་རེག་པ་དེ་ཁ་གསབ་བྱེད་ཆེད་མུ་མཐུད་དུ་མཚེ་མ་བཙའ་རྒྱུ་ཡིན་ཟེར།
ད་ལྟ་ཁོ་ཚང་བཟའ་མི་དྲུག་ཏུ་གྱུར་ཡོད་པའི་ཁར་ཁོ་རང་ཨ་མཆོད་དུ་འབོད་མཁན་ཡང་
ཧ་ཅང་ཉུང་བས་ཁོ་ཚང་གི་འཚོ་བ་དེ་རྟ་མགྲིན་རྡོ་རྗེ་ཚང་ལས་བཟང་རྒྱུ་མེད། ཨེ –
མི་རྣམས་ཀྱི་ཨ་གསར་འདི་ངོ་མ་ཡིད་ཆད་ཅིང་སྐྱུག་བྲོ་བ་ཞིག་རེད _ ཐོག་མར་དཔལ་
རིན་པོ་ཆེ་ས་འདིར་སླེབས་མ་ཐག་ཁོང་ཁྱིམ་ཚང་སོ་སོས་འགྲན་གྱིན་བོས་ཏེ་ཉིན་གཅིག་
གི་ངལ་གསོའི་དུས་ཚོད་ཀྱང་མི་སྟེར་ནའང་། ད་ལྟ་ཨ་མཆོད་དུ་འབོད་མཁན་ཡང་ཉུང་
བས་ཁོས་ཉིན་ལྟར་རང་ཁྱིམ་དུ་ཁ་ཏོན་འདོན་བཞིན་མི་སྡོད་ཀ་མེད་བྱུང་།
རྟ་མགྲིན་རྡོ་རྗེའི་ཨ་མ་དེ་རིང་ཡང་སྔ་མོ་ནས་དཔལ་རིན་པོ་ཆེའི་མདུན་དུ་ཡོང་སྟེ
''”མདང་དགོང་ཡང་ངས་རྨི་ལམ་ཐན་ལྟས་ཤིག་རྨིས་བྱུང _ ཁོའི་བྲང་ཁར་མེ་མདའ་
ཟེར་བའི་བདུད་ཀྱི་མཚོན་ཆ་དེ་བབས་ནས་ཁྲག་དམར་ལྷོག་ལྷོག་བཞུར་བཞིན.…
མོའི་ཚིག་མཇུག་མ་རྫོགས་པར་ངུ་ངག་དང་བཅས་མིག་ཆུ་བཏོན།
“དཔེ་མི་སྲིད། དཔེ་མི་སྲིད། མཚན་རིང་བོའི་རྨི་ལམ་སྟོང་བ་ཡིན། ཁྱོད་ཀྱིས་
སེམས་བདེ་མོ་བྱོས། ངས་རྒྱུན་ཆད་མེད་པར་དཀོན་མཆོག་ལ་གསོལ་བ་འདེབས་ཀྱིན་
ཡོད།"
ངོ་མ། རྟ་མགྲིན་རྡོ་རྗེ་ནམ་རྒྱུན་ཇག་ལ་སོང་ནས་དངོས་པོ་གང་ཞིག་ཐོབ་ན་དེའི་
ཕྱེད་ཀ་དཔལ་རིན་པོ་ཆེ་ལ་འབུལ་བཞིན་ཡོད་པ་དང་། དཔལ་རིན་པོ་ཆེས་ཀྱང་རྟ་
172



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བདག་
མགྲིན་རྡོ་རྗེ་ཇག་ལ་འགྲོ་ཁར་མོ་རྩིས་བྱེད་པར་མ་ཟད་དཀོན་མཆོག་དང་ཆོས་སྐྱོང་
ལའང་བཅོལ་གདམས་བྱེད་ཀྱིན་ཡོད། ཡིན་ན་ཡང་ད་ཐེངས་རྟ་མགྲིན་རྡོ་རྗེ་ཇག་ལ་
སོང་ནས་ཡུན་རིང་འགོར་མོད་ད་རུང་ཕྱིར་མ་འོངས་པས་དཔལ་རིན་པོ་ཆེ་དངོས་གནས་
མིག་མདུན་གྱི་རྒན་མོ་དེ་དང་འདྲ་བར་སེམས་ཁྲལ་གྱིས་མནར་བས་བློ་སེམས་རྣམ་དག་
གིས་དཀོན་མཆོག་ལ་གསོལ་བ་བཏབ།
ཨེ _ འདི་ད་རུང་ཕྱིར་མི་འོང་བ་ཅི་ཡིན་ནམ། ད་ཐེངས་ཕལ་ཆེར་ཁོ་རང་… "
དཔལ་རིན་པོ་ཆེས་དེ་ལྟར་སྙམ་ནས་རང་ཉིད་བསོད་སྙོམས་ལ་འགྲོ་བར་ཐག་བཅད།
དཔལ་རིན་པོ་ཆེ་བསོད་སྙོམས་ལ་འགྲོ་བའི་གཏམ་དེ་ཐོས་མ་ཐག་ཁོང་གི་སྒྱུག་པོས་
སླར་ཡང་ཁོ་བོར་ལྡབ་འགྱུར་གྱིས་འདང་ཇེ་ཆེར་སོང་སྟེ“ཁྱོད་ཀྱི་ཤུལ་ལ་འདང་རྒྱག་བྱེད་
མི་དགོས། ང་ལ་ལྟད་མོར་ལྟོས་དང་ཆོག འོ _ ཁྱོད་རང་རྐང་ཐང་ལ་འགྲོ་མི་དགོས _
འུ་ཚང་ལ་འདི་འདྲའི་རྟ་མང་བོ་ཡོད་པས་ཁྱོད་རང་མི་ཞོན་པར་སུ་ཞོན”ཟེར།
དཔལ་རིན་པོ་ཆེའི་སེམས་ལ“གལ་ཏེ་ཞོན་པ་ཞིག་ཡོད་ན་དེ་སྔོན་ཨ་མཆོད་དུ་
བསྡད་མྱོང་བའི་གཏོང་ཕོད་ཆེ་ཞིང་འབྱོར་ཕྱུག་ལྡན་པའི་མཚོ་སྔོན་པོའི་འགྲམ་གྱི་ཁྱིམ་
ཚང་དེར་གཅིག་འགྲོ་ཐུབ་ན་སོང་བ་དོན་མེད་མིན་པ་ཁོ་ཐག་ཡིན''སྙམ་སྟེ་ཕྱི་ཉིན་སྔ་མོ་
ནས་སྒྱུག་པོ་ཚང་གི་རྟ་གཅིག་ཞོན་ནས་ལམ་དུ་ཆས།
ཉིན་བཞིའི་རིང་ལ་ལུང་མང་བོ་བརྒྱུད་མཐར་དཔལ་རིན་པོ་ཆེ་གཞི་ནས་རང་གི་
དམིགས་ཡུལ་དུ་སླེབས་ཤིང་། ཁྱིམ་ཚང་དེ་ནི་དངོས་གནས་ནོར་ལུག་ས་སྟེང་ལ་མི་ཤོང་
བའི་ཕྱུག་པོ་ཞིག་ཡིན་ཡང་རྒན་རྒོན་རྒས་འཁོགས་གཉིས་ལས་བུ་དང་བུ་མོ་གཅིག་ཀྱང་
མེད་པས་འགྲུལ་བ་ངོ་ཤེས་མི་ཤེས་སུ་ཞིག་སླེབས་ཀྱང་དགའ་ནས་ཡུན་རིང་སྡོད་པའི་
ཞུ་བ་བྱེད། དཔལ་རིན་པོ་ཆེས་ལོ་འགའི་སྔོན་དུ་ཁྱིམ་འདིར་ཆོས་བཏོན་མྱོང་བས“ངེད་
ཚང་གི་ཨ་མཆོད་སླེབས་བྱུང་། ཁྱེད་རང་ཡུན་རིང་བོར་ཕེབས་རྒྱུ་མེད་པ་ཅི་ཡིན”ཞེས་
173



ཀ གཡུ་དྲུག་དཀར་དཔེ་ཚོགས།
ཡུན་རིང་བྲལ་བའི་བུ་དང་ཕྲད་པ་བཞིན་སྤྲོ་སེམས་རབ་ཏུ་འཁོལ་ནས་དགའ་སྤྲོའི་མཆི་
མའང་བཏོན།
"ང་རང་ནི་གྲྭ་བ་གྲྭ་རྐྱང ( གྲྭ་བ་དབུལ་བོ)ཞིག་ཡིན་པས་ཡུལ་ངེས་མེད་དུ་འཁྱམས་
ནས་བསྡད་པ་ཡིན། ལོ་གཉིས་ཙམ་གྱི་སྔོན་ལ་ས་ཆ་ཞིག་ནས་སྤྲུལ་སྐུར་ངོས་བཟུང་བས་
དེ་རུ་མི་སྡོད་ཐུ་མེད་བྱུང་།"
“འོ། དཀོན་མཆོག་གསུམ་པོས་མཁྱེན། དྲང་མོར་བཤད་ན་ངས་ཀྱང་སྔོན་ནས་ཁྱེད་
ནི་གྲྭ་བ་དཀྱུས་མ་ཞིག་མ་རེད་བསམས་མྱོང་། ད་ངེད་རྒན་རྒོན་གཉིས་ཀ་ཕྱི་མའི་ལམ་དུ་
བགྲོད་པར་བར་ཐག་ཉེ་ན་ཡང་སྐྱབས་གནས་གཞན་ཞིག་མ་རྙེད་ལ་རྙེད་ཀྱང་མི་དགོས།
ཁྱེད་ཚང་གིས་མཁྱེན།” རྒན་པོས་དེ་ལྟར་བཤད་བཞིན་རྒན་མོར་མིག་བརྡ་ཞིག་བྱས་པས་
གཉིས་ཀས་ཕྱག་འཚལ། །
“ཕྱག་མ་འཚལ། ཕྱག་མ་འཚལ།” དཔལ་རིན་པོ་ཆེས་རྒན་རྒོན་གཉིས་ཀ་མྱུར་དུ་
ཡར་ལ་སྐྱོར་བཞིན་དྲང་མོར་བཤད་ན་ངས་ད་རུང་རང་ཉིད་སྔོན་མ་ག་ནས་ཡོང་བ་དང་
ཕྱི་མ་གང་དུ་འགྲོ་བའང་མི་ཤེས་པས་གཞན་གྱི་སྐྱབས་གནས་ག་ལ་འོང་།”
ཁྱེད་ཀྱིས་དེ་འདྲ་མ་གསུང་ལགས། དེ་ཡང་འདང་རྒྱག་མི་དགོས་ཟེར་བའི་བླ་
མ་རྣམས་ལ་ཡིད་རྟོན་མི་རུང་ཞིང་ངས་རང་མགོའང་མི་ཐོན་ཟེར་བ་རྣམས་ནི་སྐྱབས་
གནས་དངོས་ཡིན་ཟེར་བ་ཅིས་མ་བདེན། “རྒན་རྒོན་གཉིས་ཀ་སྔར་ལས་ཀྱང་དད་པ་དྲག་
ཏུ་སྐྱེས་ནས་དཔལ་རིན་པོ་ཆེ་ལ་བཀུར་སྟི་ཚད་མེད་པ་བྱས།
ཁྱིམ་ཚང་འདི་ལ་ཕྱུགས་ཟོག་མང་དྲགས་པས་ཁེར་ཁྱིམ་དུ་བསྡད་ཡོད། དགོང་ཟས་
ཟོས་རྗེས་གཡོག་པོ་གཡོག་མོ་རྣམས་རང་རང་གི་ཁྱིམ་ལ་བུད་སོང་། ཅུང་ཙམ་འགོར་
རྗེས་དཔལ་རིན་པོ་ཆེ་ཐབ་ཀའི་གོང་ནས་ཐད་དུ་ཉལ་བ་དང་། རྒན་རྒོན་གཉིས་ཀ་ཐབ་
ཀའི་གཡས་གཡོན་ནས་ཉལ་རྗེས་ཕྱི་རོལ་ན་ཕྱུགས་ཟོག་གིས་སྐྱུག་ལྡད་བྱེད་པའི་སྒྲ་མ་
174



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ། རི་
གཏོགས་ཡོད་ཚད་འཇམ་ཐིང་ངེར་གྱུར། མར་མེ་གཟིམས་རྗེས་དཀར་ལ་གསལ་བའི་ཟླ་
འོད་ཅིག་སྦྲའི་དཀར་ཁུང་ནང་ནས་ཐད་ཀར་དཔལ་རིན་པོ་ཆེའི་གོང་གི་ཀོ་ཐུམ་བརྒྱབ་
པའི་ཤིང་སྒམ་ཆེན་པོ་དེ་གཉིས་པོའི་སྟེང་ལ་འཕྲོས་འདུག སྒམ་དེ་གཉིས་ཀའི་ཁ་ལ་
དབུས་ཟྭ་ཁུ་ཚུར་འདྲ་བ་རེ་བརྒྱབ་ཡོད་པར་མ་ཟད། ཕན་ཚུན་ལྕགས་ཐག་གིས་སྦྲེལ་
ཡོད་པ་དཔལ་རིན་པོ་ཆེའི་མཐོང་སྣང་དུ་ཤར། ཁོང་གིས་སྒམ་དེ་གཉིས་ཀྱི་ནང་ན་ཅི་
ཡོད་གསལ་བོར་མི་ཤེས་ནའང་ཁྱིམ་ཚང་འདིའི་སྒོ་ཁའི་ཕྱུགས་ཟོག་མ་འདུས་པའི་རིན་
པོ་ཆེ་ཡོད་ཚད་འདིའི་ནང་ལ་བཅུག་ཡོད་སྙམ། དེ་ཡང་ལོ་འགའི་སྔོན་དུ་ཁོས་འདི་ཚང་
ལ《གཡང་འབོད》བཏོན་ནས་འགྲོ་ཁར་རྒད་པོ་དེས་སྒམ་གཅིག་གི་ཁ་ཕྱེ་ནས་ལག་ཉོབ་
ཅིག་བྱས་པ་ཙམ་གྱིས་དངུལ་སྒོར་སྤར་མོ་གང་བླངས་ཏེ་ཁོང་ལ་ཕུལ། དེ་ནས་བཟུང་
ཡུན་རིང་བར་དུ་སྒམ་དེ་གཉིས་ཁོང་གི་མིག་ལམ་ནས་ཡལ་མ་ཐུབ།
“གལ་ཏེ་ལྕགས་ཐག་གིས་སྦྲེལ་མེད་ན་རྟ་མགྲིན་རྡོ་རྗེ་འདྲ་བའི་རྐུན་མ་ཞིག་གིས་
སྒམ་འདི་གཉིས་ངལ་མེད་དུ་རྐུ་ཐུབ།”དཔལ་རིན་པོ་ཆེའི་སེམས་ལ“གལ་ཏེ་སྒམ་འདི་
གཉིས་ལག་ཏུ་ཐོབ་ན་རང་གི་སྒྱུག་པོ་ཚང་ཡང་དབུལ་བོར་བརྩི་ཆོག… ''སྙམ་བཞིན་
ཁོང་གཉིད་མ་ཁུགས་པར་དཀར་ཁུང་ལས་ནམ་མཁར་བལྟས་ཚེ་སྐར་མ་རྣམས་རིམ་
བཞིན་དངུལ་སྒོར་དུ་གྱུར་ཅིང་དེ་དག་རེ་རེ་བཞིན་ཁོའི་རུམ་ལ་ལྷུང་ཡོང.
ཉིན་འགའི་རྗེས་སུ་དཔལ་རིན་པོ་ཆེ་ཕྱིར་འགྲོ་བར་བརྩམས་ཚེ་རྒན་རྒོན་གཉིས་
ཀྱིས”ད་རུང་ཉིན་འགར་བཞུགས་པར་འཚལ”ཞེས་ཡང་ཡང་ཞུས་ཀྱང་། ཁོང་གིས“ད་
ལྟ་ངའང་སྔོན་དང་འདྲ་བར་གང་འདོད་དུ་འཁྱམས་ཁོམ་སྡོད་ཁོམ་མེད་པས་ངེས་པར་དུ་
ཕྱིར་འགྲོ་དགོས”ཟེར། །
དེས་ན་ཁྱེད་ཀྱིས་ནམ་ཡང་ངེད་རྒན་རྒོན་གཉིས་ཐུགས་ནས་མི་འདོར་བ་དང༌།
ཁོམ་པ་རེ་ཡོད་ན་ངེས་པར་དུ་ངེད་གཉིས་འཆི་རེག་བར་དུ་ཐེངས་གཅིག་ཕེབས་རོགས་་
175



དཀ་དཀར་
གཡུ་དྲུག་དཀར་དཔེ་ཚོགས།
ཟེར་བཞིན་རྒན་པོས་སྒམ་གྱི་ཁ་ཕྱེ་ནས་དཔལ་རིན་པོ་ཆེ་ལ་དངུལ་སྒོར་སྤར་མོ་གསུམ་
ཕུལ། སྐབས་དེ་དང་བསྟུན་ནས་དཔལ་རིན་པོ་ཆེས་ངས་བལྟས་ན་དེང་སྐབས་ཇག་རྐུན་
མང་བ་དང་། ཁྱེད་རྒན་རྒོན་གཉིས་ཀྱི་རྣ་བའང་མི་གསལ་བས་སྒམ་འདི་གཉིས་ལྕགས་
ཐག་གིས་སྦྲེལ་ན་མི་ངན་པས་ལྷག་པར་དོ་སྣང་བྱེད་སྲིད་པས༌
“རིན་པོ་ཆེས་གསུངས་པ་འདི་ཅིས་མ་བདེན། གལ་ཏེ་གཞན་གྱིས་སེམས་ངན་
བཅངས་ན་ངེད་གཉིས་ཀྱི་ལག་ནས་ཉིན་དཀར་འཕྲོག་འདོད་ཀྱང་སླ་མོ་མིན་ནམ།”རྒན་
པོས་དེ་སྐད་ལབ་བཞིན་ལྕགས་ཐག་བླངས་ནས་ཕར་གཡུགས།
བཞི་བ།
རྟ་མགྲིན་རྡོ་རྗེའི་ཨ་མ་དཔལ་རིན་པོ་ཆེའི་མདུན་དུ་འོངས་ནས་ཁོང་གི་ཞབས་ལ་
ཕྱག་འཚལ་བཞིན་ངུ་ངག་གིས“ངའི་བུ་དེ་ད་ཐེངས་གཞན་གྱིས་བཟུང་བའམ་བསད་པ་
ཁོ་ཐག་རེད། ཁྱེད་ལ་འདྲེས་ཁྲིད་ནས་ལོ་དགུ་འགོར་བའི་མིའང་ཕྱིར་ལེན་ཐབས་ཡོད་
ན་ངའི་བུ་དེ་ཅིའི་ཕྱིར་ལེན་ཐབས་མེད། ཁྱེད་ཀྱིས… མ་མཐའ་ཡང… ང་རྒན་མོར་
སྙིང་རྗེ་ཞིག་གཟིགས་ནས "ཟེར།
“ཁྱོད་ཀྱིས་སེམས་ཁྲལ་བྱེད་མི་དགོས། ངས་དཀོན་མཆོག་ལ་གསོལ་བ་འདེབས།
ཁོ་རང་ད་རུང་ཚེ་འདི་ན་ཡོད་ཁོ་ཐག་ཡིན”ཟེར།
ད་ལྟ་རྟ་མགྲིན་རྡོ་རྗེའི་རྐང་ལག་གཉིས་ལ་ལྕག་སྒྲོག་བརྒྱབ་ནས་ཁྱིམ་ཚང་དེར་
བཅུག་ཡོད་པས་སེམས་གཏིང་ནས་དཔལ་རིན་པོ་ཆེ་ལ་གསོལ་བ་འདེབས་ཀྱིན་འདུག
ཁྱིམ་ཚང་དེའི་སྐྱེས་པ་སྔ་མོ་ནས་ཡར་ལངས་ཏེ་རྟ་ལ་སྒ་ཆས་བརྒྱབ་པ་དང༌། སླར་ཡང་
ཡིད་ལ་ཅི་ཞིག་དྲན་པ་བཞིན་རྟ་དེའི་རྒྱབ་ཀྱི་སྒྲ་བླངས་ནས་རྟ་མགྲིན་རྡོ་རྗེའི་རྟའི་རྒྱབ་
176



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ལ་བསྟད་རྗེས་ཆུང་མར“ངའི་རྟ་འདི་རྩྭ་བཟང་ས་ཞིག་ལ་ཐོགས”ཟེར་ནས་བུད་སོང་།
དེ་མ་ཐག་བུད་མེད་དེའི་གདོང་ཡོངས་འཛུམ་གྱིས་ཁེངས་ཏེ་རྟ་མགྲིན་རྡོ་རྗེ་ལ་ཡང་ཡང་
ཟུར་མིག་གིས་ལྟ་བ་དང་འོ་ཇ་བར་མེད་དུ་བླུགས། མོར་ཁྲ་ཞིང་ཆེ་བའི་མིག་ཟུང་ལྡན་པ་
དང༌། དེ་ཡང་མེ་ཏོག་སྟེང་ལ་བབས་པའི་བུང་བ་བཞིན་སྐད་ཅིག་ལའང་ངལ་གསོ་མི་
བྱེད་པ་དང་མིའི་བློ་སེམས་བདེ་རུ་མི་འཇུག རྟ་མགྲིན་རྡོ་རྗེས་རང་གི་གཡོ་ཟོལ་བྲལ་
བའི་ཆུང་མ་དེ་ཡིད་ལ་འཁོར་བྱུང་བས་བུད་མེད་འདི་ལ་ཁ་ཡ་བྱེད་འདོད་མེད་ནའང་
ལྟོགས་སྐོམ་སེལ་བའི་ཆེད་དུ་མོར་འཛུམ་ཆུང་རེ་སྟོན་གྱིན་འདུག
“ཁྱོད་ཀྱིས་ཇ་འཐུང་དང་། ང་མྱུར་དུ་སླེབས་ཡོང་།“བུད་མེད་དེས་ཆུ་ཟོ་རྒྱབ་ལ་ཁུར་
ནས་སྒོར་སོང་སྟེ་ཇ་ཡུན་ཙམ་ཡང་མ་འགྱངས་པར་ཕྱིར་འོངས་ཏེ་“ཝ་ཡེ། ངའི་རྒྱབ་ཀྱི་ཟོ་
བ་འདི་ལོངས་དང་། ཨ་ཡོ། རྐེད་པ་ན་ནས་ཤི་ཐལ”ཟེར། །
རྟ་མགྲིན་རྡོ་རྗེས་ཅི་ཡང་མི་བཤད་པར་ལག་ཟུང་ཡར་བཀྱགས་ཏེ་ལྕགས་སྒྲོག་ལ་
མཆུ་སྟོན་ཞིག་བྱས་ནས་མགོ་འཕྲེད་དུ་གཡུག་ཙམ་བྱས།
བུད་མེད་དེས་འཛུམ་ཆུང་ཞིག་སྟོན་བཞིན་མར་སྒུར་ནས་རང་གི་སྐེད་པའི་ཨ་ལུང་
ནང་གི་ལྡེ་མིག་ཅིག་བླངས་ནས”འདི”ཟེར་བཞིན་རྟ་མགྲིན་རྡོ་རྗེའི་ཕྱོགས་སུ་གཡུགས།
དེ་མ་ཐག་རྟ་མགྲིན་རྡོ་རྗེ་རང་གིས་ཀྱང་རྒྱུ་རྐྱེན་གང་ཡིན་མི་ཤེས་པར་སྙིང་དྲག་ཏུ་འཕར་
ཞིང་ལག་པ་དབང་མེད་དུ་འདར་ནས་ལྕགས་སྒྲོག་གི་ཟྭའི་བུ་གའང་མི་རྙེད་པར་གྱུར། །
རེམ་ཡ།"
“ཡ་ཡ།” གཞི་ནས་ཟྭ་འབྱེད་ཐུབ་སོང་བས་ལྕགས་སྒྲོག་ཕར་ལ་གཡུགས་ནས་སྐད་
དམའ་མོས་དཔལ་རིན་པོ་ཆེ་མཁྱེན”ཟེར་བཞིན་ཡར་ལངས་པ་དང་ཆུ་ཟོར་འཇུས། བུད་
མེད་དེས་ཟོ་ལུང་ལག་པ་གཉིས་ཀྱིས་ཅུང་ཙམ་ཡར་དེད་མ་ཐག་རྟ་མགྲིན་རྡོ་རྗེས་ལག་
གི་ཟོ་བ་བཏང་བས་བུད་མེད་དེས“ཨ་ཙི། འདི་བྲེལ་བ་ལ་ཟེར་བཞིན་ཆུ་ཟོས་དྲུད་
177



གཡུ་དྲུག་དཀར་དཔེ་ཚོགས།
ནས་གན་རྐྱལ་དུ་ལོག མོའི་མགྲིན་པ་ཟོ་ཐག་གིས་བསྡམས་པས་སྐད་རྒྱག་པ་ཕར་ཞོག་
དབུགས་ཀྱང་ལེན་དཀའ་བར་གྱུར། ཡར་སྐྱེད་ན་གཉིད་དུ་ཡུར་བའི་ཟླ་བཞི་ཙམ་ལོན་
པའི་བྱིས་པ་དེ་སད་ནས་ངུས་པ་དང་། རིམ་བཞིན་ཨག་སྐད་བརྒྱབ་བྱུང་བས་བུད་མེད་
དེས་སྐད་རྒྱག་མི་ནུས་ནའང་བྱིས་པ་དེའི་ཕྱོགས་སུ་ལག་སྙོབ་བྱེད་ཀྱིན་འདུག རྟ་མགྲིན་
རྡོ་རྗེ་བྲེལ་བ་ལངས་ནས་སྙིང་ཁ་ནང་ནས་ལྷུང་ལ་ཁད་བྱས། ཡིན་ན་ཡང་བུད་མེད་དེའི་
ཤིན་ཏུ་ཆེ་བའི་མིག་ཟུང་སྔར་ལས་ཇེ་ཆེར་གྱུར་པ་དང་མིག་འབྲས་ཀྱང་ཕྱིར་འབུར་བའི་
སྣང་བ་སྟེར་མོད། ཁོས་ད་རུང་ཟོ་ལུང་མ་བཏང་བར་དམ་པོར་བསྡམས། བུད་མེད་དེའི་
འགྲམ་པའི་སྟེང་ནས་ཤ་འདར་འགའ་བརྒྱབ་པ་དང་རིམ་བཞིན་དེའང་མེད་པར་གྱུར།
བྱིས་པས་ཨག་སྐད་རྒྱག་ཐེངས་རེར་རྟ་མགྲིན་རྡོ་རྗེའི་སྙིང་ལ་མདའ་མོ་ཟུག་པ་ལྟར་གྱུར་
པས་ཁོས་ཐེ་ཚོམ་གྱི་ངང་ནས་ལག་གི་ཟོ་ལུང་ལྷོད་ཙམ་བྱས་ཚེ་བུད་མེད་དེའི་ཁ་ནས་ལྷུ་
བ་ཞིག་འཕྱུར་བྱུང་བས་ཁོ་རང་ད་གཟོད་ཕར་བརྒྱུགས་ནས་བྱིས་པ་དེ་གནམ་ལ་ཕྱར་བ་
ན་རང་གི་ཞི་མོ་དམར་འབྱར་དེ་མིག་ལམ་དུ་ཤར་བྱུང་བས་མིག་ཟུང་བཙུམ་ནས་ཅུང་
ཙམ་བསྡད་པ་དང་། སླར་ཡང་བྱིས་པ་དེ་ས་ལ་བཞག་སྟེ་བྲེལ་མྱུར་གྱིས་བུད་མེད་དེའི་
མགྲིན་པའི་ཟོ་ལུང་བླངས་ཏེ་ཆུ་ཟོ་བྱིས་པའི་སྟེང་ལ་ཁ་སྦུབས་ཏུ་བཀབ་པ་དང་མཉམ་དུ་
ཁོའི་སེམས་ཀྱང་བདེ་ལ་འབབ་ཐུབ་ཙམ་བྱུང་། །
ཤུ — ཁོས་གཞི་ནས་དབུགས་རིང་ཞིག་ཕྱུངས་ཏེ་དཔལ་རིན་པོ་ཆེ། ད་ང་རང་
སྒོ་ལ་ཇི་ལྟར་འགྲོ། གཞན་ཞིག་ཁྱིམ་ལ་ཡོང་ན་ཚར་སོང་བ་མིན་ནམ”ཟེར་ནས་སྦྲའི་སྒོ་
བར་ནས་ཕར་ལྟ་ཚུར་ལྟ་ཞིག་བྱས། བུད་མེད་འགའ་རེས་རང་རང་གི་ཟོག་ལྷས་ན་ལྕི་བ་
འཐུ་བཞིན་ཡོད་པ་མ་གཏོགས་ཡོད་ཚད་འཇམ་ཐིང་ངེར་འདུག ཁྱིམ་བདག་གི་རྟ་དེ་
སྔར་བཞིན་སྒོ་ཁར་བཏགས་ཡོད་པ་མཐོང་བས་ཁོ་རང་སྒོར་འབུད་རྩིས་བྱས། །
''ཨ་ཙི། འདི་ལྟར་སོང་ན་ཚང་མས་ངོས་ཟིན་མི་འགྲོའམ།”ཁོས་སླར་ཡང་ཁ་ཕྱིར་
178



༣ ༤
ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
འཁོར་ནས་བསམ་བློ་བཏང་། གནད་འགག་གི་སྐབས་སུ་ད་གཟོད་ཡིད་ལ་ཐབས་བཀོད་
དྲན་པ་འདྲ་སྟེ། ཁོས་མྱུར་དུ་ཁྱིམ་དེ་ཡར་སློག་མར་སློག་བྱས་མཐར་བུད་མེད་ཀྱི་སློག་པ་
ཞིག་ལ་སྐ་རགས་བཅིངས་ནས་སྒོར་བུད།
སྒོ་ཁ་ན་ཁྱི་རྒན་ཞིག་ཉལ་ཡོད་པ་དེས་མགོ་ཡར་དགྱེ་ནས་ཁོའི་ཕྱོགས་ལ་ལྟ་ཙམ་
བྱས། དེ་དུས་ཁོའི་སྐྱིད་པའི་ནང་ལ་ཞ་ཉེ་བླུགས་པ་ལྟར་གྱུར་ནས་གང་མྱུར་གྱིས་གོམ་པ་
སྤོས་ནའང་རྟ་དེ་དང་ཐག་ཤིན་ཏུ་རིང་བ་དང་། སྲབ་མདའ་དེ་ཕུར་བ་ལས་འགྲོལ་དཀའ་
བའི་སྣང་བ་ཞིག་སྐྱེས། འོན་ཀྱང་ཁྱི་རྒན་དེས་སླར་ཡང་མགོ་ས་ལ་བཞག་པས་ཁོས་ད་
གཟོད་རྟ་དེ་ཁྲིད་ནས་ཕར་སོང་།
ལྔ་བ།
ཟི་ཁྲོན་ནས་རྡོ་བཀལ་ཏེ་བྱང་ཕྱོགས་སུ་སོང་བའམ་མཚོ་སྔོན་ནས་ཚྭ་བཀལ་ཏེ་ཤར་
ཕྱོགས་སུ་ཕྱིན་པ་གང་ཡིན་ཆ་མི་འཚལ་མོད། དུས་ཡུན་རིང་བོར་མཛོ་རྟ་དེད་པའི་ཤུལ་
ན་སྐུད་པ་འཐེན་འདྲའི་ལམ་ཕྲན་ཞིག་ཡོད་པ་དེར”ཚོང་ལམ”ཟེར།
རྟ་མགྲིན་རྡོ་རྗེས་ཚོང་ལམ་དེ་དེད་ནས་བྱང་ཕྱོགས་སུ་ཉིན་གསུམ་སོང་ནའང་
དཔལ་རིན་པོ་ཆེ་ཁོ་གཉིས་ཀྱིས་དུས་བཏབ་པའི་བྲག་ཁུང་ཁང་བ་འདྲ་བའི་གནས་དེར་
སླེབས་རྒྱུ་ལྟ་ཞོག བྲག་ལེབ་མོ་ཙམ་ཡང་མཐོང་རྒྱུ་མེད་པས་ཁོ་རང་ཡིད་ཕམ་ཞིང་རྟ་ཁ་
ལྷོད་ནས་འགྲོ་བཞིན་འདུག ལྟོགས་སྐོམ་གྱིས་ཁོའི་རྗེས་ནས་དེད། བཙག་བསེར་བུས་
ཁོའི་མདུན་ནས་བསུས། ད་ལྟ་ནི་ཉི་མའང་ནུབ་ལ་ཉེ་བས་ཁོའི་ཡིད་སྔར་ལས་ཕམ་སྟེ་རྟ་
ལས་བབས་ན་སྙམ། སླར་ཡང་བསྡད་ནས་ཀྱང་དགོས་པ་ཅི་ཡོད་སྙམ་བཞིན་མུ་མཐུད་དུ་
མདུན་ལ་སོང་བ་ན་གཞི་ནས་བྲག་ཁུང་སྦྲ་སྒོ་ཕྱེས་པ་ཙམ་ཞིག་མངོན་བྱུང་བས་ཁོས་མྱུར་
179



གཡུ་དྲུག་དཀར་དཔེ་ཚོགས།
དུ་རྟ་ཁ་གཡོན་ལ་དཀྱུ་བཞིན་ཡོབ་རྡུང་ཞིག་བྱས་ནས་སོང་།
བྲག་ཁུང་དེའི་སྒོ་ཁར་སོང་ཚེ་ད་གཟོད་ནང་དུ་དུ་བ་སྔོ་ལྷོག་ལྷོག་ཏུ་འཕྱུར་བ་
མཐོང་བས་འཕྲལ་ཏུ་རྟ་རྒན་རྡོ་འཇོང་ཞིག་ལ་བཏགས་རྗེས་ནང་དུ་འཛུལ་བ་ན་དཔལ་
རིན་པོ་ཆེས་ཇ་བསྐོལ་ནས་ཁོལ་བ་དང་འཕྲད། རྟ་མགྲིན་རྡོ་རྗེའི་ཕོ་བ་ལྟོགས་དྲགས་
པས་ཡིན་ནམ་ཡང་ན་རི་མགོ་ནས་བསྐོལ་བའི་ཇ་ལ་དྲི་མ་ཁྱད་པར་བ་ཞིག་ཡོད་པས་
ཡིན་པ་མི་ཤེས་མོད་གང་ལྟར་ཁོས་མི་ལོ་ཉེར་དྲུག་གི་རིང་ལ་དེ་རིང་གི་རྩམ་པ་འདི་དང་
ཇ་འདི་འདྲ་བའི་ཞིམ་མངར་ཅན་ཞིག་ཟོས་མ་མྱོང་ལ་འཐུང་ཡང་མ་མྱོང་བའི་སྣང་བ་
ཞིག་སྐྱེས་ནས་བསྟུད་མར་རྩམ་པ་གསུམ་དང་ཇ་ཅ་ནེ་བཞི་འཐུང་།
དཔལ་རིན་པོ་ཆེས་རྟ་མགྲིན་རྡོ་རྗེ་རྒྱགས་རེག་བར་དུ་གདོང་ལ་བལྟས་ནས་འདུག
མཇུག་མཐའི་ཇ་ཅ་ནེ་གང་བོ་འཐུངས་རྗེས་རྟ་མགྲིན་རྡོ་རྗེས་རྒྱབ་བྲག་ལ་བསྙེས་ནས་
མིག་ཀྱང་བཙུམས་སོང་།
“ཡ – ཨ་རོག གལ་ཏེ་ཁྱོད་ཀྱི་ལག་ཏུ་དངུལ་སྒོར་ཏ་ལེན་གང་ཐོབ་ན་ད་ནས་
བཟུང་ཁྱོད་རང་ཇག་རྐུན་གྱི་ལས་འདིར་མི་ཞུགས་པ་ཁས་ལེན་ཨེ་ཐུབ།” དྲི་བ་ཡ་མཚན་
ཅན་འདིས་རྟ་མགྲིན་རྡོ་རྗེ་ཀྲོང་ངེར་ཡར་དགྱེས་ནས་དཔལ་རིན་པོ་ཆེའི་གདོང་ལ་རེར།
དཔལ་རིན་པོ་ཆེས་ནན་ཏན་གྱིས“འདིར་ཁྱོད་ཀྱིས་ལན་ཐོབས”ཟེར། །
ཅི་ཞིག དངུལ་སྒོར་ཏ་ལེན་གང་ཕར་ཞོག གལ་ཏེ་ངེད་བཟའ་མི་བཞི་བོའི་ཕོ་བ་
མི་ལྟོགས་པ་དང་རྒྱབ་མི་འཁྱག་པའི་ཐབས་ཤིག་ཡོད་ན… ཚིག་མཇུག་མ་རྫོགས་གོང་
སླར་ཡང་ཁོའི་སེམས་ལ་མ་འགྱངས་པའི་སྔོན་རང་ཉིད་གཞན་ལག་ནས་ཐར་བས་མ་
རྒན་དང་ཆུང་མས་དགའ་སྐྱོའི་མཆི་མ་གང་མང་བཏོན་པ་དང་། རང་ཉིད་ཇི་ལྟར་བྱས་
ནས་ད་གཟོད་ཐར་བ་བཤད་དུས་མ་རྒན་སྐྱོ་གདུང་གིས་རབ་ཏུ་མནར་ཏེ་“འོད་དཔག་
མེད་ཀྱིས་མཁྱེན། དེ་འདྲ་ཡིན་ན་ཁྱོད་རང་ཕྱིར་ཡོང་རྒྱུ་མེད་ན་དགའ་བ་ལ… ད་ནས་
18O



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། །
སྒྲི
བཟུང་འུ་ཅག་ལྟོགས་ནས་ཤི་ནའང་ཁྱོད་ཀྱིས་ཇག་རྐུན་བྱེད་མི་ཆོག ཁྱོད་རང་ད་ལྟ་ཉིད་
དུ་དཔལ་རིན་པོ་ཆེའི་མདུན་དུ་སོང་ནས་རྐུ་གཅོད་དམ་བཅའ་འཇོག་དགོས། དེ་མིན་ན
ང་རྒན་མོས… རང་སྲོག་གཅོད་རྒྱུ…ཁོ་ཐག་ཡིན”ཟེར་ནས་མིག་ཆུ་སྔར་ལས་
མང་བོ་བཏོན་པ་སོགས་མིག་ལམ་དུ་ཤར་ནས་མགོ་བོ་མར་སྒུར། །
''དེས་ན་ད་ཐེངས་ངས་ཁྱོད་ལ་གོ་སྐབས་གཅིག་སྟེར། འོན་ཀྱང་ད་ནས་བཟུང་ཁྱོད་
ཀྱིས་ཇག་རྐུན་མི་བྱེད་པར་ཁས་ལེན་བྱོས།”
''ངས་ཁས་ལེན་བྱས་པ་ཡིན་ལགས།”
དཔལ་རིན་པོ་ཆེས་རང་གི་འཆར་གཞི་ཞིབ་ཏུ་བཤད་པས་རྟ་མགྲིན་རྡོ་རྗེ་ཧ་ལས་
ནས་ཁའང་གདངས་སོང་།
“ང་རང་ཡང་འཇིག་རྟེན་འདི་རུ་སྐྱེས་བྱུང་བས་འཇིག་རྟེན་འདིའི་འགྲོ་ལུགས་ལྟར་
དོན་སྒྲུབ་པ་ལས་ཐབས་ཅི་ཡོད། ཁ་དཔེ་ལ་ཡང་རྟོགས་པ་ལྷ་དང་མཉམ་ཡང་། སྤྱོད་པ་
མི་དང་བསྟུན་དགོས་ཟེར་བ་མིན་ནམ། བསྐལ་བ་སྙིགས་མའི་དུས་འདིར་དབུལ་ཕྱུག་གི་
ཁྱད་པར་ནི་གནམ་དང་ས་རེད། ལ་ལས་ལྟོ་བ་འགྲང་ཙམ་གྱི་ཆེད་དུ་གཞན་ལ་ཉིན་མོའི་
མི་དང་མཚན་མོའི་ཁྱི་བྱས། ལ་ལ་ནི་དེ་ཙམ་གྱི་དོན་དུ་རང་གི་སྲོག་ཀྱང་ཤོར། འགའ་
རེ་ནི་དེ་ལས་ལྡོག་སྟེ་ནོར་ལོངས་སྤྱོད་ཀླུའི་རྒྱལ་པོ་དང་མཉམ་ཡང་ཡར་དཀོན་མཆོག་
ལ་མཆོད་པ་མི་འབུལ། མར་དབུལ་ཕོངས་ལ་སྦྱིན་པ་མི་གཏོང་། ཁོ་ཚོར་ཆོས་བཤད་ན་
རྣ་བར་མི་འགྲོ། ཁྱོད་ཀྱིས་ཀྱང་ལྟོས་དང་། འདིའི་རིགས་ལ་ཐབས་འདི་བཀོལ་བ་ལས་
གཞན་ཅི་འོས། འཕགས་པ་སྤྱན་རས་གཟིགས་ཀྱིས་མཁྱེན། ལས་མ་དག་པའི་སེམས་
ཅན་རྣམས་སྙིང་རེ་རྗེ།”ཟེར་བཞིན་སྙིང་རྗེའི་སྤྱན་ཟུང་བཙུམ་ཞིང་སྙིང་རྗེའི་སྤྱན་ཆབ་
བསིལ། །
རྟ་མགྲིན་རྡོ་རྗེ་ལ་སྔར་མེད་ཀྱི་དད་པ་ཞིག་འཕེལ་ཏེ་ཕུ་ཐུང་གཡས་པ་ཕྲག་སྟེང་
181



ན།རE
པ་གཡུ་དྲུག་དཀར་དཔེ་ཚོགས། །
ནས་མདུན་ལ་བླངས་ཏེ“ཅི་གསུངས་བཀའ་བཞིན་སྒྲུབ། ཅི་གསུངས་བཀའ་བཞིན་སྒྲུབ།
ཐུགས་རྗེ་ཆེ།”ཟེར་ནས་ཕྱག་ཡང་ཡང་འཚལ།
“ཁྱོད་ཀྱིས་ནམ་ཡང་ང་ལ་དད་པ་ལྷོད་མེད་བྱས་པ་ངའི་སེམས་ན་ཡོད། ད་ཐེངས་
ངའི་རེས་ལ་བབས་སོང་གསར་བུ། མཇུག་མཐའི་སྤོབས་པ་ཡོངས་རྫོགས་ཆེར་སྐྱེད་བྱོས་
དང༌། དཀོན་མཆོག་གསུམ་པོའི་ཐུགས་རྗེ་ལ་ད་ནས་བཟུང་ཁྱོད་རང་དབུལ་ཕོངས་ལས་
ཐར་ཟིན་པ་རེད། ཡིན་ནའང་གཏམ་སྔོན་ལ་བཤད་ན་འགྲིག རྒྱུ་ནོར་ཐོབ་ཚད་ཀྱི་ཕྱེད་
ཀས་ཁྱོད་ཀྱིས་འཁོར་བ་སྐྱོངས། ཕྱེད་ཀས་ངས་དགེ་བ་བསྒྲུབས་ནས་ཁྱོད་ཀྱི་དོན་དུ་སྡིག་
བཤགས་བྱེད”ཅེས་བཤད་པ་དང་། ཡང་ཅུང་ཙམ་འགོར་ནས“འོ་ན་ད་ནི་ཁྱོད་ཀྱིས་ཇག་
རྐུན་མི་བྱེད་པ་དང་གསང་བ་གཞན་ལ་མི་འཆོར་བའི་དམ་བཅའ་གྱིས་ཤིག”ཟེར།
ཁོས་ཀྱང“གལ་ཏེ་ངས་ཁྱེད་ཀྱིས་ཅི་གསུངས་དེ་བཞིན་མ་བསྒྲུབས་ན་དམྱལ་བ་མ་
གཏོགས་འགྲོ་ས་མེད། གནམ་གན་ལ་མིག་ལོས་ཡོད།”ཅེས་དམ་བཅའ་བྱས།
དྲུག་པ།
”དཔྱིད་ཉི་མ་རིང་བོར་དྲོད་གསུམ་གྲང་གསུམ”ཟེར་བ་ཅིས་མ་བདེན། ད་ནངས་
ནམ་ལངས་དུས་གནམ་ངོ་ཡོངས་རྫོགས་གཡུ་ཡི་མཎྜལ་ཕྱིས་པ་ལྟར་སྔོ་ན་ཡང་ཉིན་གུང་
ཡོལ་བ་ཙམ་ལ་བར་སྣང་དུ་སྤྲིན་ནག་འཁྲིགས་ནས་ས་གཞི་ཡོངས་སུ་སླ་ངར་ཁ་ལེབ་
བཀབ་པ་ལྟར་གྱུར། ལོ་འདིའི་ཐོག་མའི་འབྲུག་སྒྲའང་དེ་རིང་གྲགས། ( དཔལ་རིན་པོ་
ཆེས་རྟེན་འབྲེལ་ལེགས་སོང་ཟེར) སྐད་ཅིག་ལ་ཆར་དཀར་རྩམ་པ་འཐག་པ་ལྟར་བབས་
པས་ཁོང་གཉིས་རྟ་ལས་མི་འབབ་ཀ་མེད་བྱུང་། །
''ད་ཅི་བྱེད། ད་ཅི་བྱེད།”རྟ་མགྲིན་རྡོ་རྗེ་བྲེལ་འཚུབ་ལངས་ནས་ཡར་རྒྱུག་མར་རྒྱུག་
182



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ད་
འགའ་བྱས་ཀྱང་ཆར་གཡོལ་དུ་རེ་བའི་གད་པ་དང་། ཡང་ན་ཁུག་གཞོང་ཙམ་ཡང་མ་
རྙེད་པས་རང་ཉིད་རླུང་ཁ་ནས་བསྡད་དེ་དཔལ་རིན་པོ་ཆེའི་ལུས་སྟེང་ལ་ཆར་རླུང་ཉུང་
ཙམ་ཕོག་པའི་རེ་བ་བཅངས།
དཔལ་རིན་པོ་ཆེས་ནམ་མཁར་ལྟ་ཙམ་བྱས་རྗེས“སྐྱོན་མེད”ཟེར་ནས་གཟན་གྱིས་
མགོ་དཀྲིས་ཏེ་འབྲུ་མི་གསལ་བའི་ཁ་ཏོན་ཞིག་བཏོན། ཁ་ཏོན་གྱི་མཇུག་མ་རྫོགས་གོང་
བྱང་ཕྱོགས་ཀྱི་གནམ་མཐའ་ཇེ་དཀར་དུ་གྱུར་པ་དང་། དེ་མུར་སྔོ་ཤར་ཕྱེས་ལ་རླུང་
འཇགས་ཤིང་ཆར་ཆད་ནས་སྔར་ལྟར་ཉི་ཟེར་དྲོད་འཇམ་ལྡན་པ་ཞིག་ཤར་སོང་།
ཁོང་གཉིས་སླར་ཡང་རྟ་ལ་ཞོན་ཏེ་མུ་མཐུད་ནས་མདུན་དུ་སྐྱོད།
རྟོགས་པ་ལྷ་དང་མཉམ་ཡང་། སྤྱོད་པ་མི་དང་བསྟུན་དགོས།”རྟ་མགྲིན་རྡོ་རྗེས་
སྐད་ཆ་འདིར་ཕྱིར་དྲན་བྱེད་བཞིན་རྟ་ཁ་ལྷོད་ནས་དཔལ་རིན་པོ་ཆེའི་རྗེས་དེད་ནས་
འགྲོ་བཞིན་པའི་སྐབས་སུ་དཔལ་རིན་པོ་ཆེས་གློ་བུར་དུམ་བཟང་ཐལ”ཟེར་ཞོར་རྟ་ཁ་
ཕྱིར་དཀྱུས།
“ཅི་བྱུང་སོང་།” རྟ་མགྲིན་རྡོ་རྗེས་ཀྱང་དབང་མེད་དུ་རྟ་ཁ་འཐེན་ནས་ཡར་ལྟ་མར་
ལྟ་བྱས་པ་ན་གཡས་གཡོན་གྱི་རི་སྒང་ན་སྐྱ་མི་མང་བོས་ཁོ་གཉིས་བསྐོར་ནས་མར་བབས་
ཏེ་ཡོང་བཞིན་པ་མཐོང་བས“ཨ་ཙི། ཨ་ཙི། ད་ཅི་བྱེད”ཟེར་ནས་དཔལ་རིན་པོ་ཆེའི་གམ་
ལ་བཅར།
''ཕར་བལྟས་ན་ཁོ་ཚོ་ཇག་པ་སྐོར་ཞིག་རེད། འུ་གཉིས་ཀའི་སྲོག་མ་བླངས་ནའང་
རྟ་གཉིས་ཀ་འཆོར་རྒྱུ་རེད། རྟ་ཞོན་ནས་སོང་ཡང་ད་རུང་ཉིན་ཕྱེད་ཙམ་གྱི་ལམ་ཐག་
ཡོད་པས་རྐང་ཐང་དུ་ཇི་ལྟར་སླེབས། ད་ཚར་སོང་… "
“ད་ཁྱེད་རང་མཁྱེན། ད་ཁྱེད་ཚང་མཁྱེན།”རྟ་མགྲིན་རྡོ་རྗེ་ཅི་བྱེད་འདི་བྱེད་མེད་
པར་སར་བབས་ནས་དཔལ་རིན་པོ་ཆེའི་རྐང་བར་འཇུས།
183



ན པ གཡུ་དྲུག་དཀར་དཔེ་ཚོགས།
, , , ༡༌ནཱ་
དཔལ་རིན་པོ་ཆེའང་མར་བབས་ནས་ཕར་ལྟ་ཚུར་ལྟ་ཞིག་བྱས་རྗེས་བྲེལ་བ་མ་
ལངས། འདིར་ཤོག”ཟེར་ཞོར་རྟ་ཁྲིད་ནས་མདུན་ཕྱོགས་ན་གྲོག་ཤུར་ཟབ་མོ་ཞིག་ཡོད་པ་
དེའི་ནང་ལ་བབས་པ་དང་མྱུར་དུ་གྲྭ་ཆས་ཐམས་ཅད་ཕུད་ནས་གཅེར་བུར་བུད། །
རྟ་མགྲིན་རྡོ་རྗེ་ནི་མི་བསད་མྱོང་བའི་ཇག་རྐུན་ཞིག་ཡིན་ནའང“རང་གིས་རང་གི་
རོ་ཤུན་བཤུས་ནས་སྲོག་བསྡོས”ཟེར་བ་རྣ་བས་གོ་མྱོང་བ་ཙམ་ལས་མིག་གིས་མཐོང་མ་
མྱོང་བས་སྐྲག་ཐག་ཆོད་དེ་མིན _ མིན – འུ་གཉིས་ཀྱི་ཤུལ་ན་ད་རུང་བྱིས་པ་དང་
བཟའ་ཟླ་ཡོད་ཡ་ཞེས་སྨྲེ་སྔགས་བཏོན།
འདིས་ཅི་ཟེར། མྱུར་དུ་གཅེར་བུར་བུད་དང་། འུ་གཉིས་ཐར་ཐབས་ཡོད། རེམ་ཡ།
རེམ།"
“ལགས...ལགས་སོ།།
“ཁྱོད་རྟའི་རྒྱབ་ནས་མགོ་རྟིང་ལྡོག་སྟེ་འགྲོ་ཨེ་ཐུབ།”
“ཅི་ཞིག མགོ་རྟིང་ལྡོག་སྟེ _ རྐང་བ་གནམ་ལ་བསླངས་ནས་ཨེ། ངས་ཚོད་ལྟ་བྱས་
མ་མྱོང་།”
དེས་ན་སྒ་སྟེང་ནས་ཡར་ལངས་ཏེ་ངའི་རྟ་ཁ་ཁྲིད་ནས་སྔོན་ལ་སོང་། རེམ”ཟེར་
བཞིན་དཔལ་རིན་པོ་ཆེས་རང་ཉིད་ཀྱི་གྲྭ་ཆས་སྒ་སྟེང་དུ་བཀལ་རྗེས་རྟའི་ཐོག་ཏུ་བུད་དེ་
ལག་པ་གཉིས་སྒའི་སྔ་ཕྱི་ལ་འཇུས་ཤིང་མགོ་སྒ་དཀྱིལ་ལ་བརྟེན་ནས་རྐང་བ་གཉིས་ཀ་
དྲང་མོར་གྱེན་དུ་འགྲེང་།།
རྟ་མགྲིན་རྡོ་རྗེ་ཡང་གཅེར་བུར་བུད་ནས་སློག་པ་སྒ་སྟེང་དུ་བཀབ། ལག་གཡོན་
པས་རང་གི་རྟ་ཁ་བཟུང་ཞིང་ལག་གཡས་པས་དཔལ་རིན་པོ་ཆེའི་རྟ་ཁ་བཟུང་ནས་རྟ་
ལ་ཞོན་ཏེ་རིམ་བཞིན་ས་སྟེང་ནས་ཡར་ལངས། འོན་ཀྱང་རྟས་གོམ་པ་གང་ཙམ་སྤོས་པ་
ན་ཁོ་རང་ཕར་གཡོ་ཚུར་གཡོ་ཞིག་བྱས་ནས་སླར་ཡང་སྒ་སྟེང་དུ་ཞོན། ད་ལྟ་ཁོང་གཉིས་
184



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བསྐོར་ནས་ཡོང་བཞིན་པའི་མི་དེ་ཚོའི་ཀི་སྒྲ་ཇེ་ཉེར་ཡོང་བ་དང་། ཐ་ན་རྟའི་རྨིག་སྒྲའང་
གོ་བས་དཔལ་རིན་པོ་ཆེ་བྲེལ་བ་ལངས་ནས་“ད་དེ་ལྟར་མདུན་ལ་སོང་། རེམ་ཡ། དྲང་
མོར་སོང”ཟེར།
ཁོང་གཉིས་གྲོག་ཤུར་གྱི་ཁར་བུད་པ་ན་ཇག་པ་དེ་ཚོའང་ཉེ་སར་སླེབས་མོད། རེ་
རེའི་ཀི་སྐད་ཆད་ནས་རྟ་ཁ་འཐེན། གློ་བུར་དུ་དཔལ་རིན་པོ་ཆེས”ཧ་ཧ་ཧ… . "༌ཞེས་
གདངས་ལ་མཐོ་དམའ་ལྡན་པའི་སྒོ་ནས་ཧབ་ཆ་ཞིག་བརྒྱབ་པ་ན་ཇག་པ་དེ་ཚོས་གང་
མྱུར་གྱིས་རྟ་ཁ་ཕྱིར་དཀྱུས་ཏེ་རང་རང་གི་ཆོས་སྐྱོང་སྲུང་མར་གསོལ་བ་འདེབས་པ་ལས་
ཕྱི་མིག་ཙམ་ཡང་ལྟ་མ་ཕོད་པར་ཁྱི་རྐུན་གྱི་རྔ་མ་བཅད་པ་ལྟར་ཕྱོགས་བཞིར་བྲོས་སོང་།
བདུན་པ།
“རྟོགས་པ་ལྷ་དང་མཉམ་ཡང་། སྤྱོད་པ་མི་དང་བསྟུན་དགོས།”རྟ་འགྲིན་རྡོ་རྗེས་སླར་
ཡང་སྐད་ཆ་འདི་ལ་ཕྱིར་དྲན་བྱས།
དམིགས་འབེན་རབ་རིབ་ཙམ་མཐོང་བའི་ས་ནས་དཔལ་རིན་པོ་ཆེས་རྟ་མགྲིན་རྡོ་
རྗེར་ཐབས་བཀོད་བཤད་ཡག་བྱས་རྗེས་རང་ཉིད་གཅིག་པུ་སྔོན་ལ་སོང་། འོན་ཀྱང་གོམ་
པ་བརྒྱ་ལྷག་གི་ས་ནས་ཁོ་རང་སླར་ཡང་ཕྱིར་ཡོང་སྟེ་ ཨ་རོག ད་རུང་གཅིག་བརྗེད་སོང་།
སྒམ་སྟོང་བ་གཉིས་ཀ་འུ་གཉིས་ཡོང་ལམ་གྱི་ལྡོག་ཕྱོགས་སུ་གཡུགས་ཞོག ངའི་རྟ་འདི་
ལ་སེམས་ཆུང་བྱོས། ངའི་སྒྲུག་པོ་དེར་བཤད་རྒྱུ་མང”ཟེར་ནས་བུད་སོང་། །
དཔལ་རིན་པོ་ཆེ་སྦྱིན་བདག་ཚང་གི་ཁྱིམ་ལ་འཛུལ་མ་ཐག་ནམ་ཡང་མིག་ལམ་
ནས་ཡལ་ཐབས་མེད་པའི་སྒམ་གཉིས་ལ་མིག་ཟུར་གྱིས་ལྟ་ཙམ་བྱས་དུས་དེ་གཉིས་
ལྕགས་ཐག་གིས་སྦྲེལ་མེད་པས་ད་གཟོད་བློ་སེམས་བདེ་བར་གྱུར། །
185



གཡུ་དྲུག་དཀར་དཔེ་ཚོགས།
ད་ལྟ་དཔལ་རིན་པོ་ཆེ་ས་འདིར་ཕེབས་ཚེ་སྔོན་ཆད་དང་མི་འདྲ་བར་དད་ལྡན་
འགའ་རེ་མཇལ་དུ་འོངས་པ་དང༌། ཆ་རྐྱེན་ཅུང་ལྡན་པའི་ཁྱིམ་ཚང་རྣམས་ཁོང་ཁྱིམ་
ལ་གདན་འདྲེན་དུ་འོངས་པས་ཁོང་ལ་ས་རུབ་རེག་བར་དུ་ངལ་གསོ་བྱེད་ཁོམ་མ་བྱུང་།
སྦྱིན་བདག་ཚང་ན་ཉིན་དཀར་དབྱར་དུས་ཀྱི་གྲོག་མ་ལྟར་འཚུབ་ལོང་ལོང་བྱེད་བཞིན་
པའི་བེའུ་འཚོ་ཐུབ་པའི་བྱིས་པ་སྣབས་ལུག་ནས་ཕྱུར་བ་སྐེམ་ཐུབ་པའི་ལོ་ལོན་མགོ་
འདར་བར་གྱི་གཡོག་པོ་གཡོག་མོ་གྲངས་མེད་ཡོད་ནའང་། དགོང་ཟས་ཟོས་རྗེས་ཚང་
མས་བྱིའུ་ཕྲུག་གིས་བྱིའུ་མར་རེ་བ་ལྟར་སྒུག་བཞིན་པའི་བཟའ་མི་ཚོར་ཟས་ལྷག་རེ་ཁྱེར་
ནས་བུད་འགྲོ།
དཔལ་རིན་པོ་ཆེས་སླར་ཡང་རང་དབང་མེད་པར་སྒམ་གཉིས་ལ་ཟུར་མིག་གིས་ལྟ་
ཙམ་བྱས་རྗེས་གླལ་སྐྱིང་དང་བཅས་ཤིན་ཏུ་ཐང་ཆད་པའི་བརྡ་བསྟན། ཁོ་རང་ངོ་མ་ཐང་
ཆད་ཡོད་ནའང་གཉིད་ཀྱི་ཕོ་ཉའི་སྔོན་བརྡ་ཙམ་ཡང་མི་ཡོང་བར་མ་ཟད་རྣམ་རིག་ཇེ་
གསལ་ཡིན་པ་འདྲ། ཁོས་ཕྱི་མིག་མི་ལྟ་བའི་སེམས་ཐག་བཅད་ན་ཡང་དོ་སྣང་མ་བྱས་
པའི་བར་ནས་དབང་མེད་དུ་མགོ་ཕྱིར་འཁོར་ཞིང་སླར་ཡང་ཅི་ཞིག་གིས་ཁོ་ལ་ཐ་ཚིག་
བསྒྲགས་པ་ལྟར་མྱུར་དུ་ཚུར་འཁོར་ནས་ཅི་ནུས་ཀྱིས་བག་ལྷོད་པའི་རྣམ་འགྱུར་སྟོན་པ་
དང༌། ཁ་བརྡ་ལུང་བ་གང་བྱས་ཀྱང་འབྲེལ་མི་ཆགས་པས་ལོ་ལོན་གཉིས་ཀྱིས་དངོས་
གནས་ཅི་ཞིག་བཤད་བཞིན་པ་ཧ་མ་གོ་ནའང་རེ་རེས་རང་གི་རྣ་བ་མི་གསལ་བ་ལ་ཉེས་
པ་བཀལ་ནས“ལགས་སོ། ལགས་སོ”ཟེར་བཞིན་མགོ་བོ་གྱེན་དུ་གཡུག་གིན་འདུག
ཁོ་ཚོ་གཞི་ནས་མལ་དུ་ཉལ་བ་དང་། ལོ་ལོན་གཉིས་ཀྱིས་སྔ་ཕྱིར་སྡུར་བ་འཐེན་
བྱུང་། དེ་གཉིས་ནི་གཉིད་དུ་ཡུར་དཀའ་ཞིང་གཉིད་དུ་ཡུར་རྗེས་གམ་ནས་མེ་མདའ་
བརྒྱབ་ཀྱང་སད་དཀའ་བ་ཞིག་ཡིན་པ་དཔལ་རིན་པོ་ཆེ་ལ་གསལ་ཆ་ཡོད། སྐབས་ཤིག་
ཕྱི་རོལ་ནས་ཁྱི་སྐད་འགའ་གྲག་བྱུང་བས་ཁོང་གིས་དབང་མེད་དུ་གསོལ་འདེབས་འགའ་
186



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བྱས་པ་དང་། དེ་མུར་ལུས་ལ་ཚ་བ་ལངས་ཤིང་རིམ་བཞིན་ལུས་སྟེང་ནས་རྔུལ་ཆུ་འཛུམ་
ནས་ཧ་ཅང་མི་བདེ་བར་གྱུར། །
ལོ་ལོན་གཉིས་ཀྱི་དལ་ཞིང་དམའ་བའི་སྡུར་སྒྲ་མ་གཏོགས་ཕྱི་རོལ་གྱི་ཁྱི་སྐད་ཀྱང་
གཞི་ནས་ཆད་དེ་ཡོད་ཚད་སྔར་བཞིན་འཇམ་ཐིང་ངེར་གྱུར།
དཔལ་རིན་པོ་ཆེའི་གསོལ་འདེབས་བྱེད་པའི་བར་ཐག་ཀྱང་ཤེས་མེད་ཚོར་མེད་ངང་
ཇེ་རིང་དུ་འགྲོ་བཞིན་པའི་སྐབས་སུ། སྦྲའི་ལྟག་སྒོའི་ཐུ་བ་གཡོན་པ་རིམ་བཞིན་ཕྱེ་བས་
ཁོའི་སྙིང་ཁ་དྲག་ཏུ་འཕར་བ་དང་མཉམ་དུ་སེམས་ནས་གང་མྱུར་གྱིས་གསོལ་འདེབས་
བྱས། ཐུ་བ་གཡས་པའང་ཕྱེ་བས་ཁྱིམ་གྱི་དངོས་པོ་རྣམས་ཀྱང་རབ་རིབ་ཏུ་མཐོང་ཐུབ།
“ལྟས་ངན་འདིའི་སྤོབས་པ་ཆེ་དྲགས་སོང་།”དཔལ་རིན་པོ་ཆེས་དེ་ལྟར་སྙམ་ནས་
དངངས་འཚབ་ཆེན་པོ་ལངས་ནའང་ཐབས་ཅི་ཡོད། ཁོའི་ལུས་སྟེང་ལ་སྤྱིན་ཆུ་བྱུགས་
པ་བཞིན་གྱོན་གོས་ཡོངས་རྫོགས་ལུས་ལ་འབྱར་བ་དང་། སྙིང་གི་འཕར་ལྡིང་བྱེད་པའི་
སྒྲའང་གཞན་གྱིས་ཀྱང་ལོས་ཐོས་སྙམ་དུ་བསམས། ཁོ་རང་དབུགས་འབྱིན་རྔུབ་ཀྱང་
ལྷག་པར་དཀའ་བར་གྱུར་ན་ཡང་ཐབས་ཟད་དེ་མིག་ཟུང་བཙུམས་ནས་བསྡད། ཡུན་
རིང་ཞིག་འགོར་བའི་སྣང་བ་སྐྱེས་ཤིང་འགུལ་སྒྲ་ཅི་ཡང་གྲག་རྒྱུ་མེད་པས་མིག་ཕྱེ་བ་ན་
སྒམ་གཅིག་མི་སྣང་བར་གྱུར། ཁོའི་སྙིང་གི་འཕར་ལྡིང་ཅུང་ཙམ་འཇགས་ཤིང་གསོལ་
འདེབས་བྱེད་པའི་བར་ཐག་ཀྱང་ཇེ་རིང་དུ་སོང་མོད། ཡང་བསྐྱར་ཕྱི་རོལ་ནས་གོམ་
སྒྲ་ཞིག་གྲག་པས་གསོལ་འདེབས་ཀྱི་མྱུར་ཚད་ཇེ་མགྱོགས་སུ་གཏོང་བཞིན་མིག་ཟུང་
བཙུམས། ད་ཐེངས་སྔར་གྱི་དེ་འདྲའི་དུས་ཡུན་རིང་བོ་ཞིག་མ་འགོར་བར་འཇམ་ཐིང་
ངེར་གྱུར། འོན་ཀྱང་ཁོས་མིག་ཕྱེ་དུས་སྦྲའི་ལྟག་ཐུ་གཉིས་ཀ་དཀར་གསལ་ལེར་ཕྱེ་ཡོད་
པས་སྙིང་དམར་པོ་ལུ་གུ་ལྡིང་ལྡིང་བྱས།
ལྟས་ངན་འདིས་ད་རུང་ཅི་ཞིག་ལེན་རྩིས་ཡོད་དམ། ཨེ _ མིའི་འདོད་རྔམས་
187



གཡུ་དྲུག་དཀར་དཔེ་ཚོགས།
འདིར་ཚིམ་རྒྱུ་མེད་པ་ལ། དཀོན་མཆོག་གསུམ་པོས་མཁྱེན།”ཁོས་དེ་ལྟར་སྙམ་བཞིན་
ཡུན་རིང་འགོར་ནའང་རྟ་མགྲིན་རྡོ་རྗེ་ཕྱིར་མ་ཡོང་བས། སླར་ཡང་སེམས་ལ་ལྟས་ངན་
འདི་འཚུབ་ཆ་ལངས་ནས་སྦྲུའི་ཐུ་བ་ཕྱིར་སྒྲོག་རྒྱུའང་བརྗེད་སོང་བ་འདྲ༌སྙམ་ནས་
སེམས་པ་ཅུང་ཙམ་བདེ་ལ་བབས། ཁོས་ད་ནི་གཉིད་སྐྱིད་པོ་ཞིག་ཡོང་ན་ཅི་མ་རུང་སྙམ་
ནས་ཅི་ནུས་ཀྱིས་མིག་བཙུམས་མོད་གཉིད་ཟེར་བ་གཏན་ནས་མ་ཡོང་ལ། ཡོང་བ་ནི་
ལྒང་བུའི་ནང་ལ་གཅིན་གང་རེད། ཨེ། འདོད་པ་བཙལ་ཀྱང་མི་རྙེད། མི་འདོད་པ་ངང་
གིས་ཡོང་བ་འདིས”་ཉལ་ཁར་ཇ་མ་མང་། འཆི་ཁར་གཏམ་མ་མང་”ཟེར་བའི་ལེགས་
བཤད་དེའང་བརྗེད་ནས་མདང་དགོང་ཁ་བརྡ་བྱེད་ཞོར་ཇ་མང་བོ་འཐུངས་པ་གཞི་ནས་
ཡིད་ལ་ཤར་ཏེ་འགྱོད་པ་ཆེན་པོ་སྐྱེས།
དངངས་འཚུབ་དེ་རིམ་བཞིན་བཟོད་བསྲན་དུ་གྱུར་ནས་ཡུན་རིང་སོང་བ་དང་
ད་ལྟ་ནི་དངོས་གནས་བཟོད་ཐབས་དཀའ། ཡོད་ཚད་རིམ་བཞིན་ཇེ་གསལ་དུ་གྱུར་པ་
དང་སྦྲའི་དཀར་ཁུང་ཁར་ཟླ་འོད་ཅིག་འཕྲོས་པས་དཔལ་རིན་པོ་ཆེས་དེ་རིང་ཚེས་ཉེར་
གསུམ་ཡིན་པ་ཡིད་ལ་དྲན་ཏེ་དེས་ན་ནམ་གུང་ཡོལ་ནས་ཀྱང་ཡུན་རིང་སོང་ཡོད་པས་
ད་ལྟ་ཁོ་རང་མ་མཐའ་ཡང་བྲག་ཁུང་ནང་དུ་སླེབས་ལོས་ཡོད”སྙམ་ནས་གློ་བུར་དུ་ཡར་
དགྱེས་ཏེ་སྐད་གསང་མཐོན་པོས“ཨ་ཙི། འདི་ཅི་ཡིན། ཨ་ཧོ _ ཚར་སོང་། ཚར་སོང་།
འུ་ཚང་ཚར་སོང་། ཝེ། མྱུར་མོར་ཡར་ལོངས”ཟེར་བཞིན་ཕར་བརྒྱུགས་ཏེ་རྒད་པོའི་གོང་
ཁར་འཇུས…
བརྒྱད་པ།
སྐྱ་རེངས་ཤར་བའི་དུས་སུ་དཔལ་རིན་པོ་ཆེས་མོ་རྩིས་བྱས་པ་ལྟར་གཡོག་པོ་འགའ་
188



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། –
བྱང་ཕྱོགས་སུ་ར་མདར་སོང་སྟེ་གོམ་པ་སྟོང་ཙམ་གྱི་ས་ནས་སྒམ་ཆག་གཉིས་ཀ་ནང་
བཅུད་བླངས་པའི་སྒོང་ཤུན་དང་འདྲ་བར་གཡུགས་འདུག་པ་རྙེད། གསལ་ལ་མི་གསལ་
བའི་རྟའི་རྨིག་རྗེས་མུ་མཐུད་དུ་བྱང་ཕྱོགས་སུ་འཐེན་ཡོད་པས་རྒྱང་རིང་དུ་ཤོར་སོང་སྙམ་
ནས་རྗེས་མ་དེད་པར་ཕྱིར་ལོག
དེང་ཐོག་ཁྱིམ་བདག་ཚང་གི་རྒན་མོ་དེ་སེམས་ཤིན་ཏུ་ཕམ་ནས་མིག་ཆུའང་ཤོར་
བས་དཔལ་རིན་པོ་ཆེ་བྲེལ་བ་ལངས་ནས་རྒན་རྒོན་གཉིས་ལ་སེམས་གསོ་བྱས། འོན་
ཀྱང་རྒན་པོ་དེས་འཇིག་རྟེན་འཁོར་བར་སྙིང་བོ་མེད་པ་དང་། མི་ཚེ་ཡང་མི་རྟག་པས་ན་
རྒྱུ་ནོར་ནི་ལྟ་ཅི་སྨོས་ཟེར་བས་དཔལ་རིན་པོ་ཆེ་ཧ་ལས་སོང་། ཡིན་ནའང་ནམ་ལངས་
དུས་དཔལ་རིན་ཆེའི་ཆིབས་རྟའང་མེད་པ་ཤེས་པས་ད་གཟོད་རྒན་པོ་དེས་རང་གི་བྲང་
ཁར་ཁུ་ཚུར་གཞུ་བཞིན་དུ'ཨ་ཧོ། ང་རྒད་པོར་བུ་ཚ་མི་རྒྱུད་མེད་པས་འདི་འདྲའི་བརྙས་
བཅོས་མགོ་ལ་བབས། བླ་མ་ཁྱིམ་ལ་ཕེབས་ཀྱང་ཆིབས་རྟའི་མགོའང་མ་ཁེབས། ད་ངས་
མི་རྣམས་ཀྱི་གདོང་ལ་ཇི་ལྟར་ལྟ… ཨ་ཧོ…"ཟེར། །
“དེར་སྐྱོན་མེད། དེར་སྐྱོན་མེད། ང་རང་དཀར་ཐིགས་སློང་དུ་འགྲོ་བར་བར་ཆད་
བཟོས་པ་ཙམ་ལས་དོན་དག་ཆེན་པོ་མེད། གཙོ་བོ་ནི་ཁྱེད་ཚང་གི་དངུལ་གྱིས་བཀང་
བའི་སྒམ་དེ་གཉིས་ཀ…" །
“རིན་པོ་ཆེས་ཐུགས་ཁྲལ་མ་གནང་། དེ་གཉིས་དངུལ་གྱིས་བཀང་བ་ཞིག་ག་ལ་
ཡིན། དེའི་ནང་ན་རིན་ཐང་ཅན་གྱི་དངོས་པོ་མང་བོ་མེད། ངའི་དངུལ་མང་ཤོས་དོ་ཆའི་
སྐྱོ་བའི་ནང་ལ་བཅུག་ཡོད་པས་སུས་ཀྱང་དོ་སྣང་མི་བྱེད། གཙོ་བོ་ནི་ཁྱེད་ཚང་གི་ཆིབས་
''དེས་ན་སྒམ་དེ་གཉིས་ཀའི་ནང་ན་དངོས་གནས་ཅི་ཞིག་ཡོད། ཨང… ཁྱོད་ཀྱིས་
ཞིབ་མོར་ཤོད་དང་ང་རང་ས་ཕྱོགས་ཀུན་ཏུ་བསོད་སྙོམས་སློང་དུ་འགྲོ་དགོས་པས་ཕྱོགས་
189



གཡུ་དྲུག་དཀར་དཔེ་ཚོགས།
དེའི་སྐད་ཆ་རེ་ཐོས་ཐུབ་ནའང་ཐང་།
གཙོ་བོ་ནི་ཐེར་མའི་རས་ལྭ་སྲམ་གྱི་མཐའ་ཤམ་ཅན་གཉིས་དང་བྱུ་རུའི་སྐེ་རྒྱན་
གསུམ། གཟིག་ལྤགས་གཅིག ཨང…ད་རུང་ལྷ་སའི་ཕྲུག་ལཱ་གཅིག
''དངུལ་མེད་དམ།”
ཅུང་ཙམ་ཡོད།
''ཅི་ཙམ་ཡོད།”
“ངས་ཀྱང་གསལ་བོར་མི་ཤེས། དེང་ཐོག་ངས་སྒོར་ལྔ་བརྒྱ་ནང་ལ་བཅུག རྗེས་
སུ་སྐུ་འབུམ་དང་ཟི་ལིང་ལ་འགྲོ་མཁན་རེ་ཡོད་དུས་སྒོར་འགའ་རེ་བླངས་མྱོང་བ་དང་
གཞན་ཡང་དགོས་མཁོ་རེ་ཡོད་དུས་བཀོལ་བ་ཡིན། ད་ལྟ་ཕལ་ཆེར་མང་ནའང་སྒོར་
ཉིས་བརྒྱ་ཙམ་ལས་ལྷག་མེད། གཙོ་བོ་ནི་ངའི་ཕ་རྒན་ཡོད་དུས་ལྷ་ས་ནས་ཁྱེར་ཡོང་བའི་
རྟེན་རྩ་ཆེན་རེ་ཡོད་”ཅེས་སྨྲས་མ་ཐག་དཔལ་རིན་པོ་ཆེ་ཡིད་ཆད་སོང་། རེ་བ་ཅི་ཙམ་ཆེ་
ན་རེ་སྟོང་དུ་གྱུར་ཚེ་སྡུག་བསྔལ་དེ་ཙམ་ཆེ་བ་འདྲ། ཁོས”རང་ཉིད་ཀྱང་བླུན་པ་ལ
མ་མཐའ་ཡང་སྒོར་ཁྲི་ཕྲག་འགའ་ལོས་ཡོད་སྙམ། གལ་ཏེ་དེ་འདྲ་ཡོད་པའི་དབང་དུ་
བཏང་ན་མི་གཅིག་གིས་ཇི་ལྟར་འདེགས་ནུས། ད་སྒོར་ཉིས་བརྒྱ་ཙམ་མི་གཉིས་ཀྱིས་
བགོས་ན་བརྒྱ་རེ་ལས་མི་ཐོབ། གལ་ཏེ་དངོས་པོ་དེ་དག་རང་ཉིད་གཅིག་པོར་ཐོབ་ནའང་
ཅུང་བཟང་མོད་རང་གི་སྐད་ཆ་སྔ་སོང་། རྟ་ཤོར་ན་འཛིན་ཐབས་ཡོད་ཀྱང་། ཚིག་ཤོར་ན་
འཛིན་ཐབས་མེད༌སྙམ་ནས་འདང་རྒྱག་དང་འགྱོད་པ་སྐྱེས། །
“རིན་པོ་ཆེ་ལགས། ཁྱེད་ཀྱིས་ཐུགས་ཁྲལ་གནང་མི་དགོས། ངའི་རྟ་ཁྱུ་ནས་ཐུགས་
ལ་འབབ་པའི་རྟ་ཞིག་འདེམས། ད་ངེད་རྒན་རྒོན་གཉིས་ཀྱང་ནུབ་ཁའི་ཉི་མ་དང་འདྲ་
བས་འཆི་བདག་གི་ཕོ་ཉའང་སླེབས་ལ་ཉེ། དེས་ན་ངེད་གཉིས་ཤི་རྗེས་ཤུལ་ན་སྔས་
མགོའི་བླ་མ་ཞུ་མཁན་གྱི་གཉེན་ཉེ་ཙམ་ཡང་མེད་པས་ཁྱེད་ཀྱིས་ཐུགས་ནས་མི་འདོར་
190



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
དབང་
7
བར་མཁྱེན། སྤྱིར་ངེད་རྒན་རྒོན་གཉིས་ཀྱི་རྒྱུ་ནོར་རྣམས་ཁྱེད་ཚང་ལ་འབུལ་བར་འོས་
མོད། ཡིན་ན་ཡང་ན་ནིང་བསྟན་རྒྱས་གླིང་ལ་མཇལ་སྐོར་དུ་སོང་ནས་ངེད་གཉིས་ཤི་
རྗེས་ནང་རྡེག་ཕྱི་ཟོག་ཡོད་ཚད་འབུལ་རྒྱུའི་ཁས་ལེན་བྱས་ཟིན་པས་ཁབ་སྐུད་ཙམ་ཡང་
འཆད་མི་ཉན།”
''དེ་ཧ་ཅང་འགྲིག བསྟན་རྒྱས་གླིང་ལ་ཕུལ་བ་དེ་གཏན་ནས་འཆུགས་མི་འདུག”
སྐབས་དེར་ཁྱིམ་ཚང་འདིར་རྐུན་མ་འཛུལ་བ་དང་བླ་མའི་ཆིབས་རྟའང་བརྐུས་སོང་
བའི་གཏམ་དེ་ཐོས་པས་སྡེ་བ་འདིའི་སྐྱེས་པ་ཡོངས་རྫོགས་ཀྱིས་རྟ་ལ་སྒ་བསྟད། ལུས་ལ་
མཚོན་ཐོགས་ནས་རྒད་པོ་ཚང་གི་སྒོ་ཁར་འདུས་ཤིང་ར་མདར་སོང་ན་དགའ་འམ་མ་
སོང་ན་དགའ་ཞེས་དཔལ་རིན་པོ་ཆེ་ལ་ལུང་བསྟན་ཞུས།
“ངས་ཀྱང་མོ་རྩིས་ཐེངས་གསུམ་བྱས་ཀྱང་ཕལ་ཆེར་རེ་བ་མེད་པ་འདྲ། ཨེ
གང་ལྟར་སྐྱེ་བ་སྔོན་མར་རྐུན་ཕྲུག་དེ་ལ་དོམ་ཞིག་ཆད་ཡོད་པ་འདྲ་བས་ར་མདར་
བརྒྱུགས་ཀྱང་མི་ངལ་རྟ་ཆད་བཟོ་བ་ཙམ་ལས་མ་འདས། གལ་ཏེ་རྐུན་མའི་རྗེས་ཟིན་ཀྱང་
དེ་ནི་མེ་མདའ་ཟེར་བའི་འཕངས་ཚད་ཕོག་པ་དང་ཕོག་ཚད་འཆི་བའི་བདུད་ཀྱི་མཚོན་
ཆ་ཐོགས་མཁན་ཞིག་མིན་ན་འདི་འདྲའི་སྤོབས་པ་ཆེན་པོ་ཞིག་ཡོད་མི་སྲིད། དེས་ན་མི་
ཤི་རྟ་འགྱེལ་མང་བོ་འབྱུང་སྲིད་པས… .." དཔལ་རིན་པོ་ཆེས་མིག་ཟུང་བཙུམས་ནས་
རེ་ཞིག་འགོར་རྗེས་ད་ར་མདའ་མ་སོང་ན་དགའ”ཟེར། །
ཕྱིར་ལམ་དུ་ཆས་མཚམས་ནས་དཔལ་རིན་པོ་ཆེའི་སེམས་ཁམས་ནི་མཁའ་རུ་རྒྱུ་
བཞིན་པའི་སྤྲིན་ལྟར་སྐད་ཅིག་ཙམ་ལའང་འཇགས་ཐབས་བྲལ་ཏེ "དངོས་པོ་དེ་ཙམ་
གྱི་དོན་དུ་འདི་འདྲའི་རྒྱུ་འབྲས་བྲལ་བའི་དོན་ངན་ཞིག་བསྒྲུབས་པ་ནི་ཚེ་ཕྱི་མའི་འགྲོ་
ལམ་ཇེ་དོག་ཏུ་བཏང་བ་ཡིན་པར་མ་ཟད། གལ་ཏེ་གཏམ་འདི་ཕྱི་ལ་ཤོར་ན་ཚེ་འདིར་མི་
191



གཡུ་དྲུག་དཀར་དཔེ་ཚོགས།
གྲལ་དུ་འགྲོ་ཐབས་བྲལ། གལ་ཏེ་དངོས་པོ་དེ་དག་རང་ཉིད་གཅིག་པོར་གཏོགས་ནའང་
ཅུང་ཙམ་གླེང་རིན་ཡོད་པ་ཞིག་རེད། ཡིན་ནའང་ཁ་གྲགས་པ་སྔ་སོང་། སྤྱིར་རྟ་མགྲིན་
རྡོ་རྗེ་ནི་ཁ་དམ་པོ་ཞིག་ཡིན་ནའང་གནའ་མིའི་གཏམ་དཔེ་ལ་ཆུ་གསོག་ཐུབ་པའི་སྣོད་
ཡོད་ཀྱང་། གཏམ་གསང་ཐུབ་པའི་མི་མེད་ཟེར་བས་ཡིད་རྟོན་རྒྱུ་ག་ལ་ཡོད། ད་ནི་
ཁོ་རང་མེད་པར་གཏོང་བ་ལས་ཐབས་གཞན་མི་འདུག ཨ་ཙི། དེ་ལྟར་བྱེད་ག་ལ་རུང་།
ཉེས་པའི་སྟེང་ལ་ཉེས་པ་མ་ཡིན་ནམ།”སྙམ་ནས་ལུས་སྟེང་གི་བ་སྤུའང་གཟེངས་པའི་
སྣང་བ་ཞིག་སྐྱེས། ཡིན་ནའང་ཅུང་ཙམ་འགོར་ནས་སླར་ཡང་ཁོང་གི་སེམས་པ་ཕྱོགས་
དེར་འཁོར་སོང་།
དགུ་བ།
རྟ་མགྲིན་རྡོ་རྗེ་གསང་སྟབས་ཀྱིས་ཕྱི་ལ་སོང་ནས་ཕལ་ཆེར་ཟླ་གཅིག་ཙམ་འགོར་
ཡང་ད་རུང་ཕྱིར་མ་སླེབས་པས་ཁོའི་མ་རྒན་དང་ཆུང་མ་གཉིས་སེམས་ཚེགས་ལ་གཏད་
ན་ཡང་དཔལ་རིན་པོ་ཆེས་ཁོ་ད་དུང་འཇིག་རྟེན་འདི་ན་གསོན་པོར་གནས་ཞེས་ལུང་
བསྟན་པས་ཁོ་ཚོས་ཕན་ཚུན་ལ་སེམས་གསོ་བྱས་ནས་བསྡད།
ཆོས་ལུགས་ཀྱི་ཆོ་ག་དང་བསོད་སྙོམས་སུ་ཕེབས་དུས་མ་གཏོགས་དཔལ་རིན་པོ་
ཆེས་གྲྭ་ཆས་ཕུད་དེ་སྐྱ་ཆས་མནབས། ད་ལྟ་ཁོང་གི་མཚན་སྙན་དེ་ས་དང་རྡོ་བར་བརྟོལ་
ནས་འབུས་བཞིན་པའི་དཔྱིད་དུས་ཀྱི་ལྗང་སྨྱུག་དང་འདྲ་བར་ཉིན་རེ་ནས་ཉིན་རེར་ཡིད་
དགའ་བའི་གནས་སུ་སླེབས་ཏེ་དོན་མེད་ཀྱང་ཁོང་གི་མདུན་དུ་ཡོང་མཁན་གྱི་མི་ཇེ་མང་
དུ་གྱུར། ཁོང་དང་སྐྱུག་པོའི་བར་གྱི་འབྲེལ་བ་ཡང་ཇེ་བཟང་དུ་གྱུར་ཏེ་མི་གཅིག་བྱས་
ན་ཆེ་ཚད་དང་མི་གཉིས་བྱས་ན་ཆུང་ཚད་དུ་སླེབས་འདུག འོན་ཀྱང་དཔལ་རིན་པོ་ཆེ་
192



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
གཅིག་པུར་བཞུགས་པའི་སྐབས་སུ་ངང་ངམ་ཤུགས་ཀྱིས་བསམ་གཞིགས་རེ་མི་གཏོང་ཀ་
མེད་བྱུང་ཞིང་སྐབས་འགར་ཅ་ནེའི་ནང་གི་ཇའང་མ་འཐུངས་པར་འཁྱགས་ནས་ཡང་
ཡང་བརྗེ་དགོས་བྱུང་བ་རིག་མས་མཐོང་ནས་ཅི་བྱུང་དྲིས་ཚེ་ཁོང་གིས་དབུགས་རིང་
ཞིག་འཐེན་བཞིན”ད་ཐེངས་རྟ་མགྲིན་རྡོ་རྗེ་ཕྱིར་ཡོང་རྒྱུ་མེད་པ་འདྲ། ཁོའི་ཨ་མ་དང་
ཆུང་མ་གཉིས་ཇི་ལྟར་འཚོ''ཞེས་བཤད། །
“ཁྱེད་ཀྱིས་ཕྱག་མོ་བཏབ་ནས་ད་རུང་འཇིག་རྟེན་འདི་ན་ཡོད་གསུངས་པ་མིན་
ནམ།”
“དེ་ལྟར་མ་བཤད་ན་ཁོང་གཉིས་ཀྱིས་བཟོད་ནུས་སམ།"
''དེ་འདྲ་ཡིན་ན་གང་ལྟར་ཁོང་གཉིས་ལ་གསང་ནས་ཕན་པ་མེད། དེ་བས་སྔ་མོ་ཙམ་
ནས་བཤད་དེ་ཆོས་རེ་འདོན་དུ་བཅུག་ན་བཟང་།།
“དེ་ཡང་འགྲིག འོན་ཀྱང་ངསངས་ཁ་གྲག་མི་ཕོད།"
''ཨ་ཙི། དེར་ཁྱོད་རང་སྐྲག་རྒྱུ་ཅི་ཡོད། དེའང་ཁྱོད་ཀྱིས་བསད་པ་མིན་པས༌
''ཅི་ཟེར།”དཔལ་རིན་པོ་ཆེ་མ་འཁྱག་གྲང་འདར་ཞིག་བརྒྱབ་ནས་རིག་མར་སྡང་
མིག་ཅིག་བགྲད་དེངསངས་དེ་གཉིས་ཀྱི་ངུ་སྐད་རྣ་བས་མི་བཟོད་པ་དང་མཆི་མ་
མིག་གིས་རིག་མི་འདོད་པས་ད་རུང་སྐྱུར་ཞོག ཁྱོད་ཀྱིས་ཁོང་གཉིས་ལ་ཟས་ཤིག་སྐྱོལ།
མང་ཙམ་ཞིག ཨེ་གོ་ཐལ། ཨོཾ་མ་ཎི་པདྨེ་ཧཱུྃ… ཟེར། །
ཉིན་འདི་གའི་རིང་ལ་གནམ་གཤིས་གློ་བུར་དུ་ཇེ་འཁྱག་ལ་སོང་སྟེ་སྔ་མོར་ཆུ་ལ་
འགྲམ་དར་ཡང་ཆགས་འདུག ཡིན་ན་ཡང་མི་རྣམས་ཀྱིས”དབྱར་ཐོན་ཁར་དགུན་ཞིག་
ཟེར་བ་འདི་ཡིན་པས་ད་ནི་གྲང་འཁྱག་ལས་ཐར་ཟིན་པ་རེད།”ཟེར་བ་ལ་བལྟས་ན་རང་
བྱུང་ཁམས་ཆེན་པོས་མི་རྣམས་ལ་ཐོག་མར་དགུན་གྱི་སྡུག་བསྔལ་དྲན་གསོ་ཞིག་མ་བྱས་
ན་དབྱར་ཁའི་བདེ་སྐྱིད་ངོས་མི་ཟིན་པའི་ཚུལ་དེ་སྟོན་བཞིན་པ་འདྲ།
193



གཡུ་དྲུག་དཀར་དཔེ་ཚོགས།
དེ་རིང་སྔ་མོར་དོན་གྲུབ་འཁར་བར་བརྟེན་ནས་རྟ་མགྲིན་རྡོ་རྗེ་ཚང་ལ་ཡོང་བ་
དང་ཅང་མ་འགོར་བར་བུད་མེད་ཅིག་གིས་ཕྱི་རོལ་ནས་ཧ་ཅང་ཕྲ་ཞིང་གསལ་བའི་སྐད་
ཀྱིས“ལྷ་མོ། གྲོ་མ་བརྐོ་རུ་འགྲོ་ཟེར་བས་དོན་གྲུབ་ཡར་ལངས་ཏེ་ང་འགྲོ་རྒྱུ་ཡིན། དང་
དཀར་ད་རུང་ཕྱིར་མ་སླེབས་སམ”ཟེར། །
"མ་སླེབས།”
''ཨིན། དེས་ན་ཁོས་རྟ་བྷེ ( རྟ་མགྲིན་རྡོ་རྗེའི་གཅེས་མིང)རྙེད་ཟིན་པ་ཁོ་ཐག་རེད།
ཁོ་དང་མ་འཕྲད་ན་ཁྱི་དང་དཀར་དེ་ངེས་པར་དུ་ཕྱིར་ཡོང་ནས་ངུ་ཟུག་གི་མཚམས་མི་
འཇོག"
''རེད་ཡ། དཔལ་རིན་པོ་ཆེས་ཀྱང་ཁོ་རང་ད་རུང་གསོན་པོར་ཡོད་གསུངས་བྱུང་།”
''ཨིན། ང་ད་རུང་དཔལ་རིན་པོ་ཆེའི་མདུན་ལ་གཅིག་འགྲོ་ཟེར་ནས་སྒོར་བུད་དེ
"འདི་ད་རུང་ཕྱིར་མི་ཡོང་བ་ཅི་ཡིན་ནམ ”ཞེས་ཁེར་ལབ་བྱེད་བཞིན་དཔལ་རིན་པོ་
ཆེའི་མདུན་དུ་སོང་སྟེ“རིན་པོ་ཆེ་ལགས། ཁྱེད་ལ་ཡང་སྐུ་ཚེགས་ཤིག་བྱེད་དགོས _
རྟ་བྷེ་ཕྱི་ལ་སོང་ནས་ཕལ་ཆེར་ཟླ་གཉིས་འགོར་ལ་ཉེ་ཡང་ད་རུང་ཕྱིར་ཡོང་རྒྱུ་མེད་པས་
ད་ཐེངས་ཡང་ཁོ་རང་གཞན་གྱི་ལག་ཏུ་ཤོར་བ་མིན་ནམ _ ཁྱེད་ཀྱིས་ཕྱག་མོ་ཞིག་
གཟིགས་རོགས་གནོངས”ཟེར། །
"ཁྱོད་ཡོང་བ་འགྲིག ངས་ཀྱང་ཁྱོད་བོས་ནས་གྲོས་བསྡུར་ཞིག་བྱེད་རྩིས་ཡོད། ཨོ་
མ་ཎི་པདྨེ་ཧཱུྃ། ད་ལྟ་ཁོ་རང་འཇིག་རྟེན་འདི་ན་མེད་པས་ཁོའི་མ་རྒན་དང་ཆུང་མས་ཕོག་
ཐུག་འདི་བཟོད་མི་ནུས་སྙམ་ནས་ངས་ཁོ་གཉིས་ལ་བཤད་མ་ཕོད་པར་བསྡད་ཡོད། ཁྱོད་
ཀྱིས་སོམས་དང་། ད་ཅི་བྱས་ན་དགའ།”
དོན་གྲུབ་ཀྱིས་ཁ་གདངས་ཤིང་མིག་ཅེར་ནས་ཡུན་རིང་བསྡད་རྗེས་ངོ་གདོང་ལག་
པས་བཀབ་ནས་ཁེར་ལབ་ཀྱི་ཚུལ་དུ“ངས་ཀྱང་སྔོན་ནས་དེ་ལྟར་འགྱུར་བར་སེམས་
194



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཁྲལ་བྱེད་ཀྱིན་ཡོད། ཁོ་ནི་བྲེལ་བ་ཆེ་ཞིང་ཧོལ་རྒྱུག་བྱེད་པའི་གླེན་པ་རོ་སྐྱེལ་ཞིག་ཡིན་
པས་ང་མེད་ན་ཁོས་དོན་དག་གཅིག་ཀྱང་མི་འགྲུབ། དེ་བས་ང་ལ་མེ་མདའ་ཕོག་ནས་
རྐང་ཡས་བཅད་རྗེས་ངས་ཁོ་རང་གཅིག་པུ་ཇག་ལ་མ་འགྲོ་ཞེས་ཡང་ཡང་བཤད་ཀྱང༌།
ཁོས་ཁ་ནས་ཡ་ཡ་ཟེར་ཡང་དོན་དངོས་སུ་ངའི་ཁ་མ་བླངས་པར་སོང་བས་འདིའི་སྔོན་
ལའང་གཞན་ལག་ཏུ་ཚུད་ནས་ཅུང་ཙམ་མིན་ན་རང་སྲོག་ཤོར། ད་ཐེངས་ཡང་ཁོས་ང་
ལ་གསང་ནས་སོང་བས་ད་ནི་བེམ་པོ་གང་དུ་བཙལ་དགོས་ཀྱང་མི་ཤེས། ཨ་ཙི། ད་ངས་
ཅི་བྱེད། ངེད་གཉིས་མཉམ་དུ་འཆི་མ་ཐུབ་ནའང་རོ་གཞན་ལག་ཏུ་མི་འཆོར་བའི་མནའ་
བཞག་ཡོད། ན་ནིང་ངའི་རྟ་བསད་ནས་པུས་མོར་མེ་མདའ་ཕོག་སྟེ་གཞན་ལག་ལ་འཆོར་
ཉེན་ཆེ་དུས་ཀྱང་ཁོས་རང་གི་སྲོག་ལ་མ་འཛེམས་པར་ཕྱིར་བརྒྱུགས་ཡོང་སྟེ་ང་རང་ཁོའི་
རྟའི་འཕོངས་ལ་བསྐྱོན་ནས་བྲོས་པས་ང་ལ་ད་གཟོད་དེ་རིང་གི་ཉི་མ་འདི་ཡོད་པ་རེད།
ཨ་ཧོ _ ངའི་སྤུན་དང་འདྲ་བའི་གྲོགས་པོ། ཁྱོད་འདི་ལྟར་འགྲོ་སྲོལ་ཞིག་གང་ན་ཡོད།
ཨ་ཧོ…་"༌ཞེས་སྐད་ཇེ་མཐོར་སོང་བ་དང་རང་གི་བྲང་ཁར་ཁུ་ཚུར་དྲག་ཏུ་གཞུས་ནས་
ཕ་ཤི་བ་ལྟར་སྐྱོ་གདུང་ཆེན་པོས་ངུས།
གཡོ་ལྷད་བྲལ་བའི་བརྩེ་དུང་འདིས་དཔལ་རིན་པོ་ཆེའང་སེམས་འགུལ་ཐེབས་
ནས་རང་དབང་མེད་པར་མིག་ཆུ་ཤོར་ཏེ''ཨོཾ་མ་ཎི་པདྨེ་ཧཱུྃ། ཁོ་ནི་མི་གཞུང་དྲང་ཞིག་ཡིན།
ཁྱོད་ཚོས་རྐུ་འཕྲོག་བྱེད་པ་དེ་ཕྱུག་པོའི་བུ་རྣམས་དང་འདྲ་བར་ཕོ་བ་འགྲངས་དྲགས་ཚེ་
ཅི་འདོད་འདོད་བྱེད་པ་ནང་བཞིན་ག་ལ་ཡིན། ཁོ་རང་ཇག་ལ་སོང་ནས་དངོས་པོ་རེ་ལོན་
ནའང་ཕྱེད་ཙམ་ང་ལ་ཕུལ་ནས་འགྱོད་བཤགས་བྱེད་ཀྱིན་ཡོད་པས་ངས་ཀྱང་ཁོ་རང་
གཞན་ལ་འགྲོ་ཁར་མོ་རྩིས་དང་སྐྱབས་འཇུག་ཞུ་བཞིན་ཡོད། འོན་ཀྱང་ད་ཐེངས་ཁོ་རང་
ངའི་སར་མ་ཡོང་བས་ངས་ཀྱང་ཁོ་རང་ཕྱོགས་གང་དུ་སོང་བ་གཏན་ནས་མ་ཤེས། ད་ཅི་
བྱེད….དཀོན་མཆོག་གསུམ་པོས་མཁྱེན”ཟེར་ནས་འདུག་
195



གཡུ་དྲུག་དཀར་དཔེ་ཚོགས།
ཁྱིམ་ཡོངས་སུ་ཡིད་སྐྱོ་ཞིང་སེམས་སྡུག་པའི་ངུ་སྒྲས་ཁེངས་འདུག ནམ་རྒྱུན་སྐྱེས་
པ་ཚོའི་ངུ་སྐད་ནི་ཧ་ཅང་ཐོས་དཀའ་ན་ཡང་སྐབས་འགར་སྐྱེས་མ་ཚོའི་འཛད་མཐའ་
མེད་པའི་མཆི་མ་ལས་རིན་ཐང་ཆེ་ཞིང་མིའི་སེམས་ལ་སྐྱོ་གདུང་སྐྱེད་པའི་ནུས་པ་ལྡབ་
འགྱུར་གྱིས་ཆེ་བ་འདྲ། །
དཔལ་རིན་པོ་ཆེའི་བྱིས་པ་ཆེ་བ་གཉིས་རྒྱུན་ལྡན་མིན་པའི་མཁའ་དབུགས་འདིའི་
ཁྲོད་ནས་ཤེས་ཚོར་ཉམས་པ་ལྟར་ཡུན་རིང་བསྡད་རྗེས། ཕན་ཚུན་གྱི་གདོང་ལ་ལྟ་ཙམ་
བྱས་ནས་མ་བགྲོས་རང་མཐུན་གྱིས་སྒོར་བུད་དེ་རུ་འདབས་ན་གྲོ་མ་རྐོ་བཞིན་པའི་བུད་
མེད་ཚོའི་འགྲམ་དུ་བརྒྱུགས་སོང་། དུས་ཡུན་རིང་བོ་ཞིག་མ་འགོར་བར་ཁོང་གཉིས་
ཀའི་ཨ་མ་གཙོ་བྱས་པའི་བུད་མེད་ཀྱི་དཔུང་སྡེ་ཞིག་ཁྲིད་ནས་ཕྱིར་སླེབས་པ་དང་ཨ་
ཕའི་ཕྱོགས་ལ་མཛུབ་མོ་བཙུགས་ནས་མགྲིན་གཅིག་ཏུ་ལྟོས། ཁྱོད་ཚོས་ལྟོས་དང་། ཁོང་
གཉིས་ད་རུང་ངུ་བཞིན་འདུག”ཟེར།
དཔལ་རིན་པོ་ཆེས་མྱུར་དུ་མིག་ཆུ་འབྱིད་བཞིན“ཅི་རེད། ཁྱོད་ཚོ་འདིར་ཅི་བྱེད་དུ་
ཡོང་བ་ཡིན”ཟེར།
ཁྱེད་ཚང་ངུ་དོན་ཅི་ཡིན་ལགས།”
དཔལ་རིན་པོ་ཆེས་དོན་གྲུབ་ལ་བལྟས། དོན་གྲུབ་ཀྱིས་བུད་མེད་ཚོའི་ནང་ལ་བལྟས།
རྟ་མགྲིན་རྡོ་རྗེའི་བཟའ་ཟླ་ལྷ་མོའི་གཡས་ལག་ནི་དབྱར་ཟླ་གསུམ་ལ་ཐང་ནས་ལུས་པའི་
ཀོ་བ་ཞིག་དང་འདྲ་བར་སེར་ཁ་གས་ཤིང་མཛུབ་གུ་ལྔ་བོའི་མགོ་ལ་སྐྱི་མོའི་མཛུབ་ཤུབས་
རེ་བསྐོན་ཡོད་པའང་བརྡོལ་ནས་ཁྲག་དམར་འཛར་བཞིན་པའི་མཛུབ་མགོ་རེ་རེ་ཕྱིར་
མངོན་འདུག གཡོན་ལག་གིས་རེའུ་ཚར་གྱི་ཁུག་མ་ཞིག་བཟུང་ཡོད་པ་དེའི་སྟེང་དུ་སྐྱི་
མོའི་ལྷན་པ་མང་བོ་བརྒྱབ་ཡོད་ནའང་བཟོ་སྐུད་མང་བོ་ཞིག་ཐོར་བའི་བར་ནས་གྲོ་མ་
རེ་གཉིས་འཐོར་བཞིན་འདུག ཁོ་མོའི་གམ་ན་ཡོད་པའི་སྒྱུག་མོའི་མིག་འདབས་སུ་མིག་
196



：
ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ཨ་
ཆུ་འདྲེས་པའི་མིག་སྐྱག་ཆགས་ཤིང་། སྣ་སྣེ་ན་སྣ་ཆུ་ཞིག་མགོ་འདར་བའི་འགྲོས་དང་
བསྟུན་ནས་ཕར་གཡོ་ཚུར་གཡོ་བྱེད་ཀྱིན་འདུག ལག་ཏུ་ཅ་ནེ་ཞིག་བཟུང་ཡོད་པ་ཕལ་
ཆེར་གྲོ་མས་གང་ལ་ཁད་ཡོད་ན་ཡང་མིག་གིས་གསལ་བོ་ཞིག་མ་མཐོང་བས་ས་རྡོ་མང་
བོ་གྲོ་མར་འཁྲུལ་ནས་བཏུས་འདུག །
དོན་གྲུབ་ཀྱིས་མ་བཟོད་པར་མི་ཚོགས་ཀྱི་དཀྱིལ་དུ་བརྒྱུགས་ཤིང་རྟ་མགྲིན་རྡོ་རྗེའི་
ཨ་མའི་མགྲིན་པར་འཁྱུད་དེ་ཨ་མ་ལགས ཨ་མ། ད་ནས་བཟུང་ང་རང་ཁྱོད་ཀྱི་བུ་ཡིན།
ཨ མ "ཟེར་ཞིང་། སླར་ཡང་ལྷ་མོའི་ལག་པར་འཇུས་ཏེ་སྲིང་མོ། ད་ནས་བཟུང་
ང་ཁྱོད་ཀྱི་ཕུ་བོ་ཡིན། ངའི་ཨ་མ་ཡ_ངའི་སྲིང་མོ་ཡ _ འུ་ཅག་ཚར་སོང "ཞེས་
སྐྱོ་གདུང་ཆེན་པོས་ངུ་བཞིན་རང་གི་བྲང་ཁར་ཁུ་ཚུར་གྱིས་བར་མེད་དུ་གཞུས།
རྒན་མོའི་ལག་གི་ཅ་ནེ་ས་ལ་ལྷུང་བ་དང་། ས་རྡོ་འདྲེས་མའི་གྲོ་མ་རྣམས་ཕྱོགས་
བཞིར་ཐོར། །
བཅུ་བ།
རྟ་མགྲིན་རྡོ་རྗེའི་སྣང་བར་རང་གི་ཞི་མོའི་མཉེན་ཞིང་ཆུང་བའི་ལག་པས་ཁོའི་
གདོང་དང་མགོ་ལ་ཕུར་ཕུར་བྱེད་པ་དང་འདྲ་ལ། སྐབས་འགར་དཔལ་རིན་པོ་ཆེའི་
འཇམ་ཞིང་མཐུག་པའི་ལག་པས་བྱིལ་བྱིལ་བྱེད་པ་དང་འདྲ་བའི་ཚོར་བ་ཞིག་སྐྱེས།
དེ་ནས་རིམ་བཞིན་མིག་ཟུང་འབྱེད་ཐུབ་པ་བྱུང་ཞིང་མིག་ལམ་དུ་ཡོད་ཚད་སྨུག་པ་
འཐིབས་པའམ་སྤྲིན་ཟླའི་མཚན་མོ་དང་འདྲ་བར་རབ་རིབ་ཏུ་སྣང་བའི་ཁྲོད་ན་འགུལ་
སྐྱོད་བྱེད་བཞིན་པའི་སེམས་ཅན་ཞིག་ཡོད་པ་འདྲ། ཁོས་མིག་ཟུང་ཆེར་བགྲད་ནས་
གསལ་བོ་ཞིག་ལྟ་འདོད་ཀྱང་རང་དབང་མ་བྱུང༌། ཡང་དཔལ་རིན་པོ་ཆེ་ལ་གསོལ་བ་
197



གཡུ་དྲུག་དཀར་དཔེ་ཚོགས།
ཞིག་འདེབས་སྙམ་ཡང་རང་དབང་མ་བྱུང་།
''ཨེ — འདི། ང་ལ་ཅི་བྱུང་བ་ཡིན་ནམ”སྙམ་བཞིན་ཡར་དགྱེས་ཏེ་འཕག་ར་ཞིག་
བྱས་པ་དང་ཤེས་ཚོར་ཡོངས་སུ་ཉམས་སོང་། །
དུས་ཡུན་རིང་བོ་ཞིག་འགོར་བའི་མཚམས་ལ་ཁོའི་སྣང་བར་སླར་ཡང་རང་གི་ཁྱི་
དང་དཀར་དེས་ཡིད་སེམས་སྐྱོ་བའི་ངུ་ཟུག་བྱེད་པའི་སྐད་སྒྲ་དམའ་མོ་ཞིག་ཚོར། ཐོག་
མར་དེ་ནི་ཧ་ཅང་རྒྱང་ཐག་རིང་བའི་ཡུལ་ཞིག་ཡིན་པ་འདྲ་ཡང་རིམ་བཞིན་ཇེ་ཉེ་དང་
ཇེ་གསལ་དུ་སོང་། ཁོའི་མིག་ཟུང་སླར་ཡང་འབྱེད་ཐུབ་པར་གྱུར། ད་ཐེངས་ཡོད་ཚད་
དཀར་གསལ་ལེར་གྱུར་པས་མུན་ནག་ནང་དུ་ཡུན་རིང་བསྡད་པའི་མིས་གློ་བུར་དུ་འོད་
སྣང་མཐོང་བ་བཞིན་མྱུར་དུ་མིག་ཟུང་བཙུམ་ནས་ཡུད་ཙམ་སྡོད་དགོས་བྱུང་། ཡང་
བསྐྱར་མིག་ཟུང་དལ་གྱིས་ཕྱེ་དུས་ཁྱི་དང་དཀར་གྱི་མིག་མཐར་མཆི་མ་འཁོར་ཏེ་ཁོའི་
གམ་ན་ཨོང་ཙོག་བྱས་ནས་བསྡད་འདུག བདག་པོའི་མིག་ཕྱེ་བ་མཐོང་བས་སྐེ་མདུན་
ལ་བསྲིངས་ཏེ་ཤོག་བུ་ལྟར་སྲབ་པའི་ལྕེ་སྣེས་ཁོའི་ཐོད་པར་ལྡག་ལྡག་བྱས། འདི་ནི་ལུས་
ཕྲ་ཞིང་རིང་ལ་སྤུ་སྲབ་ཅིང་འོད་འཕྲོ་བ། རྣ་ཅོག་གཉིས་ཀ་ཐུར་དུ་དཔྱངས་པ། དང་ཁ་
ན་དཀར་ཐིག་ཟུར་གསུམ་ལག་མཐིལ་འདྲ་བ་ཞིག་ཡོད་པའི་རྔོན་ཁྱི་ཡ་མེད་ཅིག་རེད།
གལ་ཏེ་ཁྱོད་རང་སྟབས་ལེགས་ནས་ཝ་མོ་ཞིག་དང་ཕྲད་ཚེ་ཁྱི་འདིས་བ་སྤུ་སྤུར་བའི་ནུས་
པ་ཙམ་ཡང་འདོན་མི་དགོས་པར་འཛིན་ཐུབ་པར་མ་ཟད། རྩེ་སྤྱད་ཡིད་ཚིམས་པ་ཞིག་
བྱས་རྗེས་ད་གཟོད་ཚེ་ཕྱི་མར་མངགས་ནས་རང་གི་བདག་པོ་ལ་ལཱ་ལྤགས་དམར་བོ་མེ་
འདྲ་བ་ཞིག་སྦྱིན་སྲིད། ཁྱི་འདི་ནི་ནམ་རྒྱུན་རང་གི་བདག་པོ་ལ་ལུས་དང་གྲིབ་མ་ལྟར་མི་
འབྲལ་བ་ཞིག་སྟེ། རྟ་མགྲིན་རྡོ་རྗེ་རྐུ་ལ་འགྲོ་དུས་ཕུར་བར་དམ་པོར་བཏགས་ཀྱང་དེས་
འདོགས་ཐག་སོ་ཡིས་བཅད་དེ་བདག་པོའི་རྗེས་སྣོམ་བཞིན་ཡོང་ངེས། སྐབས་འགར་རྟ་
མགྲིན་རྡོ་རྗེས་རང་གི་ཕོ་བ་མི་འགྲངས་ན་ཡང་རྣམ་པ་རེ་ཟ་དུས་ཁྱི་འདི་ལ་རྩམ་རྡོག་
198



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
རེའི་སྐལ་བཅད་མ་མྱོང་།
རྟ་མགྲིན་རྡོ་རྗེས་ཁྱི་དང་དཀར་གྱི་མགོ་ལ་བྱིལ་བྱིལ་འགའ་བྱས་རྗེས་ད་གཟོད་རང་
གི་ལག་པ་འགུལ་རྒྱུ་ཡོད་པ་ཚོར་ནས་ལག་པ་གཉིས་ས་ལ་བརྟེན་ཏེ་ཡར་དགྱེ་རྩིས་བྱས།
འོན་ཀྱང་མགོ་སྔས་དང་བྲལ་མ་ཐག་མིག་ལམ་དུ་ཁ་དོག་སྣ་ཚོགས་ཤར་བ་དང་ཞེན་པ་
ལོག་ནས་སྐྱུག་ལ་ཁད་བྱས་པས་མྱུར་དུ་མིག་བཙུམ་ནས་མགོ་བོ་ཕྱིར་བཞག
“འདི་ཅི་ཡིན་ནམ། ང་ལ་ཅི་བྱུང་སོང་། ང་རང་གང་ན་ཡོད་དམ… ཁོའི་
སེམས་ལ་དྲི་བ་མང་བོ་ཞིག་འཁོར་ཞིང་མྱུར་དུ་མིག་ཕྱེ་སྟེ་ཡར་ལྟ་མར་ལྟ་བྱས་ཚེ་མཐའ་
འཁོར་ཡོངས་རྫོགས་དུད་དྲེག་གིས་ནག་པོར་གྱུར་ཅིང་བདེ་སྙོམས་མིན་པའི་བྲག་རྡོ་
འབའ་ཞིག་མཐོང་ནས་རང་ཉིད་བྲག་ཁུང་ནང་ན་ཡོད་པ་ཤེས་ནས་དཔལ་རིན་པོ་ཆེ་
ཡིད་ལ་དྲན། ཡིན་ནའང་མཐའ་འཁོར་ན་རང་གི་ཅ་ནེ་མ་གཏོགས་ཅི་ཡང་མཐོང་རྒྱུ་མེད།
ཅ་ནེའི་ནང་ན་མདང་དགོང་འཐུང་མ་ཚར་བའི་ཇ་ལྷག་ཅུང་ཙམ་ཡོད་པ་མཐོང་བ་དང་
རང་ཉིད་ཁ་སྐོམ་བཞིན་པ་ཚོར་ཏེ་ལག་ཡས་ཕར་བསྲིངས་ཀྱང་བར་ཐག་རིང་བས་ལེན་
མ་ཐུབ། ལུས་པོ་ཅུང་ཙམ་ཕར་ནུར་རྩིས་བྱས་ནའང་སྔར་བཞིན་འགུལ་མ་ནུས། སྐབས་
དེར་ཁྱི་དང་དཀར་གྱིས་ཅ་ནེའི་ཁ་ལ་སོ་བཏབ་ནས་ཁྱེར་ཡོང་སྟེ་ཁོའི་གམ་ལ་བཞག ཁོས་
ཇ་ལྷག་དེ་ཧུབ་གང་འཐུངས་པས་དེ་མ་ཐག་རིག་པ་ཇེ་གསལ་དུ་སོང་བ་དང་སྨྲ་མི་ཤེས་
པའི་སྡུག་བསྔལ་དེའང་ལྡབ་འགྱུར་གྱིས་ཇེ་ཆུང་དུ་སོང་བས་སླར་ཡང་ཡར་དགྱེ་རྩིས་
བྱས་ཀྱང་སྔར་ལྟར་ཕམ་ཞིང་མགོ་བོའང་གཟེར་ནས་བཟོད་མི་ནུས་པར་གྱུར། །
“ཨེ __ འདི་ཅི་ཡིན་ནམ།”ཁོས་རིམ་བཞིན་ལག་པ་ཡར་བཀྱགས་ནས་མགོ་ལ་
རེག་དུས་ལྕི་བ་རློན་པ་ཉི་མས་བསྐམས་པ་ལྟ་བུའི་དངོས་པོ་ཞིག་གིས་མགོ་བོ་ཡོངས་
རྫོགས་དཀྲིས་ཡོད་པའི་ཚོར་སྣང་སྐྱེས། ཅུང་ཙམ་བཀོག་ནས་བལྟས་པ་ན་ཁྲག་སྐམ་པོ་
ཡིན་པས་ཁོ་རང་འཚུབ་ཆ་ལངས་ཤིང་ཡིད་ལ་འདྲ་མིན་སྣ་ཚོགས་ཤར – རྒྱུ་བདག་ར་
199



གཡུ་དྲུག་དཀར་དཔེ་ཚོགས།
མདར་ཡོང་སྟེ་རང་གི་མགོ་ལ་ཅི་ཞིག་གིས་བརྒྱབ་ནས་དབང་བོ་ཤོར་བ་ཤི་བར་འཁྲུལ་ཏེ་
བཞག་ཅིང་དཔལ་རིན་པོ་ཆེ་གསོན་པོར་བཟུང་སོང་བ་ཨེ་ཡིན། ཡང་ན་ཇག་རྐུན་སྐོར་
ཞིག་ཡོང་ནས་འདི་ལྟར་བཟོས་པ་ཡིན་ནམ། ཡང་ན་རྒྱུ་འབྲས་བྲལ་བའི་ལས་འདི་དཀོན་
མཆོག་གིས་གཟིགས་ན་ལས་ད་ལྟ་བྱས་ན་ད་ལྟ་སྨིན་ཟེར་བ་ལྟར་ཆད་པ་བཅད་པ་ཨེ་
ཡིན། དེས་ན་དཔལ་རིན་པོ་ཆེ་ལའང་སྔོན་ནས་ཐུགས་བཀོད་ཅིག་ལོས་ཡོད། ཁོང་གིས་
གསུངས་པ་ལྟར་ཁོས་འདི་ལྟར་བྱས་པ་ནི་གཞན་དང་མི་འདྲ་བར་དབུལ་ཕྱུག་སྙོམ་པའི་
ཆེད་དུ་ཡིན་པས་དཀོན་མཆོག་གིས་ཀྱང་སྐྱོབ་པར་ངེས། གང་ལྟར་ད་ཐེངས་དོན་དག་ཡ་
མཚན་ཞིག་བྱུང་སོང་། འདི་ཐམས་ཅད་ང་རང་ཉིད་ལན་པ་རེད། དཔལ་རིན་པོ་ཆེའི་
གནས་ཚུལ་མ་ཤེས་པར་ང་རང་འདི་ལྟར་འདུག་སྲོལ་ཞིག་ག་ལ་ཡོད་སྙམ་ནས་སླར་ཡང་
ཡར་དགྱེ་རྩིས་ཤིག་བྱས་ཀྱང་སྔར་ལྟར་ཕམ། ད་ཐེངས་ཁོའི་མགོ་ནང་ལ་ཟུག་གཟེར་
བཟོད་ཐབས་མེད་པ་ཞིག་བྱུང་ནས་ཡུན་རིང་བོར་མ་དྭངས་ཤིང་རིམ་བཞིན་ལུས་སྟེང་
ནས་རྔུལ་ཆུའང་ཁྲོམ་ཁྲོམ་དུ་འཛུམ་འོངས། ཕྱི་ན་ཆུ་བཞུར་བཞིན་འདུག་ཀྱང་ཁོག་ན་
མེ་འབར་བཞིན་འདུག་པ་འདྲ།
ཁོས་སླར་ཡང་ཆུ་ཁམ་གང་འཐུང་བར་འདོད། ཡིན་ནའང་ཅ་ནེའི་ངོ་ཕལ་ཆེར་
བསྐམས་འདུག ཁོས་སྐོམ་པའི་སྡུག་བསྔལ་དེ་ལྟོགས་པའི་སྡུག་བསྔལ་ལས་བཟོད་དཀའ་
བ་ཞིག་ཡིན་པ་གཞི་ནས་ཤེས། ད་ལྟ་ཁོའི་ཀླད་པའི་ནང་ན“ཆུ”ཞེས་པའི་དངོས་པོ་འདི་
མ་གཏོགས་ཅི་ཡང་མེད། རྫ་ཆུ་བསིལ་མ་ཞིག་ཕར་ཞོག འདམ་ཆུ་རྙོག་ཆུ་ཞིག་དང་ཐ་
ན་སྣོད་ངོ་ཁྲུས་ཆུ་སྟེ་ཁྱི་དང་དཀར་ལ་དབང་བའི་ཆུ་ཞིག་ཡིན་ཀྱང་ཆོག གང་ལྟར་ཀྱང་
མོད་པོ་ཞིག འཁྱག་པ་ཞིག འཛད་མཐའ་མེད་པའི་ཆུ་ཞིག་ཡོད་ན་དེའི་རིན་ཐང་ནི་སུས་
ཀྱང་གཞལ་ཐབས་བྲལ། སྔར་ཁོ་རང་རྟ་ནོར་ལུག་གི་དོན་དུ་སྲོག་འཆོར་བར་སྐྲག་མྱོང་
མོད། སྐབས་འདིར་ཁོས་རང་སྲོག་ཆུ་ཁམ་གང་གི་དོན་དུ་འབུལ་དགོས་ཀྱང་སྐྲག་སྣང་སྤུ་
20O



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བ
སྒྲ
ཙམ་ཡང་མེད་པའི་སྣང་བ་ཞིག་སྐྱེས།
''ཨེ _ ཆུ་ཡ་ཆུ། ཁྱོད་མོད་པོར་ཡོད་དུས་རིན་མི་དགོས་ཤིང་དཀོན་དུས་གསེར་
དང་དངུལ་ལས་ཀྱང་རྩ་ཆེ། མ་གཞི་འཇིག་རྟེན་གྱི་རིན་པོ་ཆེ་དངོས་ནི་ཁྱོད་རང་ཡིན་པ་
ངས་གཞི་ནས་ཤེས་སོང་།” ཁོས་དེ་ལྟར་སྙམ་བཞིན་མཆིལ་མ་ཞིག་མིད་རྩིས་བྱས་ཀྱང་
ཁ་ནང་ཡོངས་རྫོགས་བསྐམས་འདུག ཁོ་རང་ཐབས་ཟད་འུ་ཐུག་ནས་ཡང་བསྐྱར་ཅ་
ནེ་ལག་ལ་བླངས་ཏེ་ཞབས་ན་ཇ་ལོ་རློན་པ་འགའ་ལུས་ཡོད་པ་ལྕེ་སྟེང་ལ་བླངས་པ་དེས་
ཁོའི་སྐོམ་པ་སྔར་ལས་ཇེ་དྲག་ཏུ་བཏང་བའི་སྣང་བ་ཞིག་སྐྱེས་པས་ཅ་ནེ་སར་གཡུགས་
ཏེ་སྡུག་བསྔལ་གྱི་འཁུན་སྒྲ་ནར་ནར་བྱུང་བ་ན་ཁྱི་དང་དཀར་གྱིས་ཀྱང་སྐད་ངན་འབྱིན་
བཞིན་བྲག་ཁུང་ནང་ནས་ཡར་རྒྱུག་མར་རྒྱུག་བྱས་ཤིང་མཚམས་ཤིག་ལ་ཅ་ནེའི་ཁར་སོ་
བཏབ་ནས་ཕྱི་རོལ་ཏུ་ཁྱེར་སོང་། ཐོག་མར་ཁོས་དེར་དེ་འདྲའི་དོ་སྣང་མ་བྱས། འོན་ཀྱང་
ཅུང་ཙམ་འགོར་རྗེས་དང་དཀར་གྱིས་ཅ་ནེ་ཕྱིར་ཁྱེར་ཡོང་ནས་ཁོའི་གམ་ལ་བཞག་དུས་
ཞབས་ན་ཆུ་ཅུང་ཙམ་ཡོད་པ་མཐོང་བས་ཁོ་རང་སེམས་འགུལ་རབ་ཏུ་ཐེབས་ནས“འདི་
ང་ལ་དཔལ་རིན་པོ་ཆེས་ཐུགས་རྗེས་གཟིགས་ནས་གནང་བ་མིན་ནམ།”སྙམ་སྟེ་དཔལ་
རིན་པོ་ཆེ་ལ་གསོལ་འདེབས་ཤིག་བྱེད་བསམས་ཀྱང་ངག་མ་འཁྲོལ། ཁོས་སླར་ཡང་
ཤུགས་གང་ཡོད་བཏོན་ནས་ཚོད་ལྟ་ཞིག་བྱས་ཀྱང་མགོ་ནང་ལ་ཟུག་གཟེར་ཞིག་རྒྱུག་པ་
ལས་སྔར་བཞིན་ངག་མ་འཁྲོལ།
ཁོས་རིན་ཐང་བྲལ་བའི་ཆུ་དེར་ཧུབ་གཅིག་བྱས་ནས་གྲོན་ཆུང་བྱེད་དགོས་སྙམ་
མོད། མཆུ་ཆུ་དང་འཕྲད་མ་ཐག་ཚོད་མ་ཟིན་པར་དབུགས་ཐེངས་གཅིག་གིས་ཡོངས་
རྫོགས་འཐུངས་ཚར།
ཆུ་ལྟོ་བར་བབས་མ་ཐག་གྲང་འདར་ཞིག་བརྒྱབ་སྟེ། རིམ་བཞིན་རང་དབང་
མེད་པར་ལུས་པོ་ཡོངས་རྫོགས་འདར་སིག་སིག་བྱས་ནས་ཡ་སོས་མ་སོར”ཐག་ཐག་ཏུ་
201



གཡུ་དྲུག་དཀར་དཔེ་ཚོགས།
བརྡབས་པས་ཁོས་ལྟེ་བའི་བར་དེད་པའི་སློག་པ་དེ་ཕྱིར་ལུས་སྟོད་དུ་བཀབ། དུས་ཡུན་
རིང་བོ་ཞིག་མ་འགོར་བར་སླར་ཡང་ལུས་ལ་ཚ་བ་རྒྱས་ཤིང་། རྔུལ་ཆུ་བཞུར་ཏེ་ལུས་
ཡོངས་རྫོགས་ཆུ་ནང་ལ་སྦྱངས་པ་ལྟར་གྱུར། དབུགས་ཀྱི་གཏོང་ལེན་ཀྱང་ཇེ་མྱུར་དུ་སོང་
བས་ཁོས་ད་གཟོད་རང་གི་ལུས་པོ་རྒྱུན་ལྡན་མིན་པ་ཚོར་ཏེ་སེམས་གཏིང་ནས་དཔལ་
རིན་པོ་ཆེ་ལ་གསོལ་འདེབས་བྱས། །
ནམ་རྒྱུན་ཡིན་ན་ཁྱི་དང་དཀར་གྱིས་ལག་པ་གཉིས་མདུན་ལ་བསྲིངས་ཤིང་དེའི་
སྟེང་ལ་མཆུ་བཞག་སྟེ་བདག་པོའི་གམ་ནས་སེམས་ལྷོད་པོར་གཉིད་པའམ། ཡང་ན་ལྕེ་
ཕྱིར་བསྣར་ནས་དབུགས་ལྷེམ་ལྷེམ་དུ་གཏོང་ལེན་བྱེད་མོད། ད་ལྟ་ཁོ་རང་སྐད་ཅིག་ཙམ་
ལའང་བག་ལྷོད་དུ་མི་སྡོད་པར་སྐབས་འགར་བྲག་ཁུང་གི་སྒོ་ཁར་འབུད་པ་དང་། སྐབས་
འགར་ཕྱིར་བརྒྱུགས་ཡོང་ནས་བདག་པོའི་གདོང་ལ་མི་བཞིན་ལྟ་བ། སྐབས་འགར་ཨོང་
ཙོག་བྱེད་པ་དང་སླར་ཡང་ཚེར་མའི་སྟེང་དུ་བསྡད་པ་ལྟར་མྱུར་དུ་ཡར་ལངས་ནས་སྐོར་
རྒྱུག་བྱེད་ཀྱིན་འདུག །
རྟ་མགྲིན་རྡོ་རྗེ་སྔར་བཞིན་སྐོམ་པས་གདུངས་ཏེ་ཅ་ནེ་བཟུང་ནས་དང་དཀར་གྱི་
མདུན་ལ་བསྲིངས་མོད། ད་ཐེངས་དང་དཀར་གྱིས་ཅ་ནེ་ལ་སྣོམ་སྣོམ་ཞིག་བྱས་རྗེས་མགོ་
འཁྱོག་ནས་ལྟ་ཙམ་བྱས་ནས་སྔར་གནས་སུ་བསྡད།
བདག་པོས་མུ་མཐུད་དུ་ཅ་ནེ་ཕར་བསྲིངས་མོད་དང་དཀར་ཕྱི་ནུར་ཞིག་བྱས་ནས་
བསྡད་པས་བདག་པོ་ཧ་ལས་ཏེ“འདི་ཅི་ཡིན་ནམ། འདིའི་སྔོན་ལ་ཁོས་རང་འགུལ་གྱིས་
ཆུ་ཁྱེར་ཡོང་ནའང་ད་ལྟ་སྐུལ་ཀྱང་མི་འགྲོ་བ་འདི་ཅི་ཡིན''སྙམ་ནས་ཧ་ཅང་ཡིད་ཆད་
དེ་ཅ་ནེ་སར་བཞག་སྟེ་སེམས་ནས་དཔལ་རིན་པོ་ཆེ་ལ་གསོལ་འདེབས་ཤིག་བྱས། དེ་མ་
ཐག་དང་དཀར་གྱིས་ཅ་ནེའི་ཁར་སོ་བཏབ་ནས་སོང་བས་ཁོས་སེམས་ལ་“དཔལ་རིན་པོ་
ཆེ་གསོན་པོར་བཞུགས་ཡོད་པ་ཁོ་ཐག་རེད། ཁོང་གིས་ང་རང་ཐུགས་ནས་འདོར་མི་སྲིད་
202



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། - ༧
པས། རང་ཉིད་གཉེན་མིར་མཇལ་བའི་རེ་བ་ལོས་ཡོད།”སྙམ་སྟེ་ཡིད་སེམས་རེ་བ་དང་
དགའ་སྤྲོས་ཁེངས་ཏེ་དཔལ་རིན་པོ་ཆེ་ལ་སྐད་གདངས་མཐོན་པོས་གསོལ་འདེབས་ཤིག་
བྱེད་བསམས་ཀྱང་སྔར་ལྟར་ངག་མ་འཁྲོལ།
བཅུ་གཅིག་པ།
Dསྡེ་བའི་མི་རྣམས་ཀྱིས་རང་རང་གི་ཆ་རྐྱེན་ལྟར་མང་བ་མར་རྒྱ་མ་འགའ་ནས་
ཉུང་བ་མཆོད་ཀོང་གང་རེ་རྟ་མགྲིན་རྡོ་རྗེ་ཚང་ལ་ཁྱེར་ཡོང་། དོན་གྲུབ་གློ་བུར་དུDསྡེ་
བའི་ནང་གི་བྲེལ་བ་ཆེ་བའི་མི་ཞིག་ཏུ་གྱུར་ཏེ་གན་ཚང་ལ་སོང་ནས་མཆོད་མེའི་ཀོང་
བུ་གཡོར་བ་དང་འདི་ཚང་ལ་ཕྱིན་ནས་ལས་རོགས་འབོད་པ། དགོན་པར་སོང་ནས་གྲྭ་བ་
གདན་འདྲེན་པ་སོགས་ཀྱིས་ལག་རྟེན་ས་ལའང་འཇོག་ཁོམ་མེད་པར་གྱུར།
གྲྭ་བ་བདུན་གྱིས་སྔ་མོ་ནས《ཐར་མདོ》ཤུགས་དྲག་ཏུ་བཀླགས་པ་དང་། དེ་ནས་
དཔལ་རིན་པོ་ཆེས《སྨོན་ལམ་རྣམ་ལྔ》གསུངས། མཇུག་མཐར་ཁོས་གཤིན་པོ་ལ་འཕོ་
བ་འདེབས་པར་བརྩམས། དཔལ་རིན་པོ་ཆེས“རྟ་མགྲིན་རྡོ་རྗེ་ཁྱོད་ལ་འཆི་བ་མི་རྟག་པ་
སླེབས་ཡོད་དོ།། ཅེས་ལན་གསུམ་བཟླས་པ་ན་རྟ་མགྲིན་རྡོ་རྗེའི་ཨ་མ་དང་བཟའ་ཟླ་
གཉིས་སྔ་གཞུག་ཏུ་དབང་བོ་ཤོར་སོང་བས་དཔལ་རིན་པོ་ཆེས་ཐེ་ཚོམ་བཟུང་ནས་ཅུང་
ཙམ་མི་སྡོད་ཀ་མེད་བྱུང་བ་དང༌། སླར་ཡང་མུ་མཐུད་དུ་དེ་ཡང་འཆི་བ་ཞེས་བྱ་བ་དེ་
ཁྱོད་གཅིག་པུ་ལ་བྱུང་བ་མ་ཡིན། འགྲོ་བ་རྒྱུད་ལྔ་བོ་ཐམས་ཅད་ཀྱི་ལམ་པོ་ཆེ་ཡིན་པས་
ལན་གཅིག་སྐྱེས་ཚར་ནས་མཐར་འཆི་བ་ཆོས་ཉིད་ཡིན། འཇིག་རྟེན་ན་མཐུ་ཆེ་ཞིང་
དཔལ་འབྱོར་ལོངས་སྤྱོད་དང་ལྡན་པ་འཁོར་ལོས་སྒྱུར་བའི་རྒྱལ་པོ་ནས་འཚོ་བ་ལམ་ཟན་
ལ་བརྟེན་པའི་མུ་ཏོ་བ་ཡན་ཆད་ཚེ་ཐར་ལ་སོང་བ་གཅིག་ཀྱང་མེད་པས་སེམས་ཁོང་དུ་
203



གཡུ་དྲུག་དཀར་དཔེ་ཚོགས།
ཆུད་པར་མ་མཛད་ཅིག ཅེས་བཤད་རྗེས་མིག་ཟུང་བཙུམ་ཞིང་བློ་སེམས་རྩེ་གཅིག་
ཏུ་བསྒྲིམས་ཏེ ཨི་གུའོ།” '' ཨི་གུའོ།”ཞེས་ཧིགས་ལན་གསུམ་བརྒྱབ་རྗེས་གྲྭ་བ་ཚོ་ལ་མུ་
མཐུད་དུ《ཐར་མདོ》ཀློག་ཏུ་བཅུག་ནས་རང་ཉིད་ཕྱིར་འགྲོ་རྩིས་བྱས། །
དོན་གྲུབ་ཀྱིས་རང་གི་རྟ་དེ་དཔལ་རིན་པོ་ཆེ་ལ་གཤིན་པོའི་རྣམ་ཤེས་དྲངས་པའི་
ཡོན་དུ་ཕུལ་ན་ཡང་ད་ཐེངས་དཔལ་རིན་པོ་ཆེས་མ་རངས་པའི་ཚུལ་གྱིས“ཅི་ཟེར། རང་
མི་འདྲེན་པ་ལའང་དངུལ་རྟ་ལེན་སྲོལ་ཡོད་དམ། འདས་པོ་ཁྱོད་ཀྱི་མནའ་བཅད་ཡིན་
ན་ངའི་བཟང་ས་ཡང་ཡིན། འདི་ལྟར་བྱས་ན་ཁྱོད་ཀྱིས་ང་གཞན་མིར་རྩིས་པ་མིན་ནམ་
ཟེར་བར་མ་ཟད། ད་ལྟ་ཁོའི་ཆ་རྐྱེན་ཅུང་བཟང་བས་གྲྭ་བ་ཚོས་ཆོས་བཏོན་པའི་ཡོན་
ཀྱང་རང་གིས་འབུལ་རྒྱུ་ཡིན་ཟེར། །
དཔལ་རིན་པོ་ཆེས་རང་གི་ཁྱིམ་དུའང་རྟ་མགྲིན་རྡོ་རྗེའི་རྣམ་ཤེས་དེ་བདེ་འགྲོར་སྐྱེ་
བར་དཀོན་མཆོག་ལ་གསོལ་བ་འདེབས་པ་དང་ཁ་ཏོན་བར་མེད་དུ་འདོན་བཞིན་འདུག་
ལ། དེས་ཁོའི་སེམས་ཀྱི་ཁུར་པོ་དེའང་ཇེ་ཡང་དུ་བཏང་ཟིན་པ་འདྲ་བའི་སྣང་བ་ཞིག་
སྟེར། ཡིན་ནའང་རང་ཉིད་གཉིད་དུ་ཡུར་མ་ཐག་རྟ་མགྲིན་རྡོ་རྗེའི་མགོ་སྐྲ་གཟེངས་ཤིང་
མཆེ་བ་སེར་པོ་སོར་ལྔ་ཙམ་གཙིགས་བཞིན་འོངས་ནས་ཁོ་རང་ལ་མཛུབ་མོ་བཙུགས་
ཤིང་ཧབ་ཆ་བརྒྱབ། སྐབས་འགར་ཀེང་རུས་ཤིག་གིས་ཁོའི་མགོ་ལ་ལག་སྙོབ་བྱས་པས་
ཁོས་སྡུག་སྐད་བརྒྱབ་ཅིང་གཉིད་ལས་སད་ནའང་འཇིགས་སུ་རུང་བའི་གཟུགས་བརྙན་
དེ་དག་ཡུན་རིང་བར་དུ་མིག་ལམ་ནས་ཡལ་ཐབས་བྲལ།
“འདི་ནི་དཀོན་མཆོག་གིས་རང་ལ་ཆད་པ་གཅོད་བཞིན་པ་མིན་ནམ།”དཔལ་རིན་
པོ་ཆེའི་སེམས་ལ“དེ་ལྟ་ནའང་རང་གིས་འདས་པོའི་རྗེས་སུ་བློ་སེམས་རྣམ་དག་གིས་ཆོས་
འདོན་གྱིན་ཡོད་པ་དང་། འདས་པོའི་ཁྱིམ་མི་ལ་རོགས་བྱེད་ཀྱིན་ཡོད་པས། ནམ་ཞིག་
དཀོན་མཆོག་གིས་རང་ལ་གུ་ཡངས་གཏོང་སྲིད''སྙམ་ནས་མུ་མཐུད་དུ《ལྟུང་བཤགས》
2O4



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ང་
དང《ཐར་མདོ》སོགས་གྲངས་མེད་དུ་བཀླགས།
རྟ་མགྲིན་རྡོ་རྗེ་ཚང་གི་ཁྱིམ་ན་གྲྭ་བ་ཚོས་ཆོས་འདོན་པའི་སྒྲ་དང་བུད་མེད་གཉིས་
ཀྱི་ངུ་སྒྲ་འདྲེས་མ་དེ་སུས་ཐོས་ཀྱང་མིག་ཆུ་མི་འཆོར་བ་གཅིག་ཀྱང་མི་འདུག
བཅུ་གཉིས་པ།
རྟ་མགྲིན་རྡོ་རྗེ་སྔར་བཞིན་གན་རྐྱལ་དུ་ཉལ་ནས་འདུག ཁོ་རང་ཕར་འཁོར་ན་བྲག་
དང་ཚུར་འཁོར་ནི་ནམ་མཁའ་མ་གཏོགས་ཅི་ཡང་མཐོང་རྒྱུ་མེད། ནམ་མཁའ་ནི་སྔོ་
བསངས་ངེར་གནས་ཤིང་མཚམས་རེར་ཆེ་ཆུང་མི་འདྲ་བའི་སྤྲིན་དཀར་ཕུང་བོ་འགའ་
ལྷོ་ཕྱོགས་སུ་རྒྱུ་བཞིན་གདའ། མཚམས་ཤིག་ལ་ཕོ་རོག་གཉིས་ཀྱིས“གྲོག་” “གྲོག“ཅེས་
ཤིན་ཏུ་ལྷོད་པའི་མགྲིན་སྒྲ་སྒྲོགས་བཞིན་ཁོའི་ཀླད་ནས་རྒྱང་རིང་དུ་འཕུར་བ་མཐོང་།
ཕོ་རོག་ནི་མགོན་པོའི་བླ་བྱ་ཡིན་ཟེར་བ་དང་། ལྷོད་འཇམ་གྱིས་གྲག་ན་ལྟས་བཟང་དུ་
བརྩིས་ཏེ་“གཡང་བྱ”ཟེར་བཞིན་མར་རྡོག་རེ་འཕེན་སྲིད། རྟ་མགྲིན་རྡོ་རྗེས་ཕོ་རོག་
དེ་གཉིས་མཐོང་བས་རང་གི་ཁ་ཏོན་ཡུན་རིང་ཆད་པ་ཡིད་ལ་དྲན་ཞིང་དེ་མ་ཐག་སྐད་
གསང་མཐོན་པོས《མྱུར་མཛད་མ》འདོན་རྩིས་བྱས་ཀྱང་མགོ་ནང་ལ་ཟུག་གཟེར་རྒྱུག་
ནས་ངག་མ་འཁྲོལ་བས་ཁ་མུར་མུར་བྱེད་པ་ལས་ཐབས་མ་བྱུང་མོད་སེམས་ན་ཚིག་འབྲུ་
རེ་རེ་གསལ་ལེར་འདུག་སྟེ། ཧཱུཾ་མྱུར་མཛད་སྤྱན་རས་གཟིགས་ལ་ཕྱག་འཚལ་ལོ། །ཞབས་
གདུབ་དང་བཅས་བི་ནཱ་ཡ་ཀ་མནན། །ནག་པོ་ཆེན་པོ་སྟག་གི་ཤམ་ཐབས་ཅན། །ཕྱག་
དྲུག་སྦྲུལ་གྱི་རྒྱན་གྱིས་རྣམ་པར་བརྒྱན།།
འདི་ནི་ཁོས་མི་ལོ་བཅུ་ལྷག་གི་རིང་ལ(གསལ་བོར་བཤད་ན་ཁོ་རང་ཇག་ལ་སོང་
བ་ནས་བཟུང》ཉིན་གཅིག་ཀྱང་ཆད་མ་མྱོང་བའི་ཁ་ཏོན་ཡིན། འོན་ཀྱང་ད་ཐེངས་ཉིན་
205



དེ，གཡུ་དྲུག་དཀར་དཔེ་ཚོགས།
ཅི་ཙམ་ལ་ཆད་སོང་བ་མི་ཤེས། ཉིན་དེའི་དགོང་མོ་དཔལ་རིན་པོ་ཆེ་ཕྱིར་སླེབས་པ་
དང་ཁོང་གཉིས་ཀས་ཐོབ་པའི་དངུལ་དང་དངོས་རྫས་མང་ཉུང་མེད་པར་བགོས་ཤིང་།
དཔལ་རིན་པོ་ཆེས“འུ་གཉིས་མཉམ་དུ་ཡུལ་ལ་སོང་ན་ཚང་མས་དོགས་པ་ཟ་སྲིད། དེ་
བས་ཁྱོད་རང་སྔ་མོ་ནས་ཕྱིར་ཡུལ་ལ་སོང་དང་ང་ཉིན་འགའི་རྗེས་ནས་སླེབས་ཡོང”ཟེར།
དེ་ནས་ཁོ་གཉིས་ཀྱིས་དགོང་ཇ་འཐུང་སྐབས(སྙིང་རྗེ་བའི་ཁྱིམ་ཚང་དེས་དཔལ་རིན་པོ་
ཆེ་ལ་ཤ་བཙོས་མ་དང་ཐུད་སོགས་ལམ་བློ་མང་བོ་ཕུལ་ཡོད》ཁོ་རང་གིས་ཡིད་ཚིམས་པ་
ཞིག་ཟོས་མོད། དཔལ་རིན་པོ་ཆེ་འགྱོད་པ་སྐྱེས་ཏེ་ཟ་འདོད་མེད་པར་གྱུར། ཁོ་རང་དགའ་
དྲགས་ཏེ་ནོམ་པ་རྣམས་ཕྱིར་བླངས་ནས་ཡང་ཡང་བལྟས། དཔལ་རིན་པོ་ཆེས་གསང་
བ་གཞན་ལ་ཤོར་ན་འུ་གཉིས་ཚར་སོང་ཞེས་ཡང་ཡང་གདམས། ཁོས་གལ་ཏེ་གསང་
བ་གཞན་ལ་ཤོར་ན་མ་ཤ་ལག་མཐིལ་འདྲ་བ་ཞིག་ཟོས་པ་དང་ཁྱད་པར་མེད་ཅེས་ཚིག་
མཇུག་མནའ་ཡིས་བསྒྲགས། དཔལ་རིན་པོ་ཆེས་སླར་ཡང་གལ་བོ་ཆེ་ལ་ནན་ཏན་གྱི་
ཚུལ་དུ་ཡང་ཡང་གདམས་པ་ལྟར་ཁོས་ཀྱང་ཡང་ཡང་ཁས་ལེན་བྱས། ཁོ་གཉིས་མལ་དུ་
ཉལ། དེའི་རྗེས་སུ་ཁོ་ནི་དགོང་མོ་ཆང་འཐུངས་ནས་ར་བཟི་བར་གྱུར་པའི་མིས་སྔ་
མོ་ཕྱིར་འདང་རྒྱག་པ་ལྟར་དེའི་རྗེས་ནས་ཅི་ཞིག་བྱས་པ་དང་། དུས་ཡུན་ཅི་ཙམ་འགོར་
བ་གཏན་ནས་ཡིད་ལ་མ་ཤར། གང་ལྟར་ཁོ་གཉིས་ར་མདའ་འམ་ཇག་རྐུན་ཞིག་གི་ལག་
ལ་ཤོར་བ་ཁོ་ཐག་རེད་བསམས།
མནའ་མཆེད་དོན་གྲུབ་ཀྱི་རྐང་པ་བཅད་པ་ནས་བཟུང་ཁོ་རང་གི་དོན་དག་གཅིག་
ཀྱང་གྲུབ་མ་མྱོང་། དོན་གྲུབ་ནི་བློ་རིག་ལྡན་ཞིང་ཐབས་བཀོད་ཆེ་བའི་མི་ཞིག་ཡིན་པས་
ཁོ་གཉིས་ཉེན་ཁ་མང་བོ་བརྒྱུད་མྱོང་ནའང་དོན་དག་ཕལ་ཆེར་བདེ་བླག་ངང་གྲུབ་སོང་།
ཁོའི་ཡིད་ལ་དོན་གྲུབ་དང་མཉམ་དུ་བརྒྱུད་མྱོང་བའི་ཉེན་ཁ་ཆེ་ཞིང་དགོད་བྲོ་བའི་དོན་
དག་རེ་རེ་བཞིན་ཤར། ཆེས་ཉེན་ཁ་ཆེ་ཞིང་དགོད་བྲོ་བ་ཞིག་ནི་ལོ་འགའི་སྔོན་ཁོང་
206



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
གཉིས་ཇག་ལ་སོང་ནས་ཉིན་འགའ་རེ་འགོར་ཡང་ལག་ཏུ་ཅི་ཡང་མ་ཐོབ་པར་མ་ཟད་
བྲོ་ཁའང་ཚར་སོང་། དེ་ནི་དབྱར་གཞུང་ཞིག་ཡིན་ལ་གནམ་རྒན་མའི་རྐུབ་བརྡོལ་བ་
ལྟར་ཆར་ཞོད་ཆེན་པོ་འབབ་ཀྱིན་འདུག ས་རུབ་ལ་ཉེ་དུས་ཁོ་གཉིས་སྡེ་བ་ཞིག་གི་
རུ་འདབས་སུ་སླེབས་པ་དང་རྟ་ལས་བབས་ཏེ་ཅུང་ཙམ་བསྡད། ཕྱིའི་གྱོན་གོས་ཡོངས་
རྫོགས་ཕྱི་ནང་མེད་པར་རློན་པར་གྱུར། ཕོ་བའང་ལྟོགས་ནས་བཟོད་ཐབས་མེད་པར་གྱུར།
ས་རུབ་མ་ཐག་རྟ་གཉིས་སུ་རུ་ལ་བཏགས་རྗེས་སྦྲ་ཆེན་པོ་ཞིག་གི་རྒྱབ་ལ་སོང་ཞིང་དལ་
བུར་སྦྲ་འདབས་ནས་འཛུལ་ཏེ་དོ་ཆའི་གསེབ་ནས་ཁྱིམ་ལ་བལྟས་པ་ན་ཁྱིམ་ཚང་དེས་
ལུག་གི་ནང་ཁྲོལ་སླ་ང་ལས་གཞོང་བའི་ནང་ལ་བླངས་ཏེ་ཟ་རྩིས་བྱེད་པ་མཐོང་བས་ཁོ་
གཉིས་ཀྱིས་དབང་མེད་དུ་མཆིལ་མ་ཞིག་མིད་བཞིན་མིག་ཟུང་བཙུམ།
སྦྲའི་སྒོ་ཐུ་གཉིས་ཀ་གཡས་གཡོན་དུ་བརྐྱངས་འདུག སྒོ་ཁྱི་ཞིག་གིས་ཁ་སྦུབ་ཏུ་
ལག་པ་གཉིས་མདུན་ལ་བསྲིངས་ནས་རྒྱུ་སྣེ་རེ་ཨེ་རེག་སྙམ་བཞིན་པ་མེ་འོད་འོག་ནས་
གསལ་བོར་མཐོང་ཐུབ། །
“ངས་ཁྱི་འདིའི་རྔ་མ་ནས་བཟུང་སྟེ་འབྲོ། མི་རྣམས་སྒོར་བུད་མ་ཐག་ཁྱོད་ཀྱིས་ནང་
ཁྲོལ་ཀོ་ཏའི་ནང་ལ་བླུགས་ནས་བྲོས་དང་ང་སླེབས་ཡོང་།དོན་གྲུབ་ཀྱིས་རྟ་མགྲིན་རྡོ་
རྗེའི་རྣ་རྩར་སྐད་དམའ་མོས་དེ་ལྟར་བཤད་མ་ཐག་སྦྲའི་འདབས་འོག་ནས་ཕྱིར་བུད། །
ཅུང་མ་འགོར་བར་དོན་གྲུབ་ཀྱིས་ཁྱི་རྒན་དེའི་རྔ་མ་བཟུང་མ་ཐག་སྤྱང་ཀིས་ལུ་གུ་
ཁྱེར་བ་ལྟར་ཁྱི་རྒན་དེས་སྐད་ངན་བར་མེད་དུ་འབྱིན་བཞིན་རྒྱང་རིང་དུ་བྲོས། མི་རྣམས་
ངོ་མཚར་བའི་ངང་ནས་སྒོར་བརྒྱུགས་ཤིང་ཁྱི་མང་བོའི་ཟུག་སྐད་དང་མི་མང་བོའི་ཀི་སྒྲས་
འུར་འུར་ཟང་ཟིང་བྱེད་པའི་སྐབས་དེ་དང་བསྟུན་ནས་རྟ་མགྲིན་རྡོ་རྗེ་ཁྱིམ་ལ་འཛུལ་ཏེ་
ཤ་གཞོང་བ་གང་བོ་ཀོ་ཏའི་ནང་དུ་བླུགས་ཏེ་སྦྲ་འདབས་ནས་ཕྱིར་འཛུལ་སོང་།(ཁྱིམ་ཚང་
དེས་ཁོང་ཚང་ལ་ལྟས་ངན་བསྟན་བྱུང་ཟེར་ནས་གྲྭ་བ་བོས་ཏེ་ཇི་འདྲའི་ཆོས་མང་བོ་བཏོན་
207



ག འགས གཡུ་དྲུག་དཀར་དཔེ་ཚོགས།
ཡོད་པ་སུས་ཤེས)
ཕྱིར་འདང་བརྒྱབ་ན་དེ་ནི་ཇི་འདྲའི་དགོད་བྲོ་བ་ཞིག་རེད་ཨང་།“རྟ་མགྲིན་རྡོ་རྗེའི་
གདོང་འཛུམ་གྱིས་ཁེངས་འདུག་སྐབས་ཁྱི་དང་དཀར་གྱིས་སྐེ་ན་ཁྲག་འཛར་བཞིན་པའི་
རི་བོང་ཞིག་ཁུར་ཡོང་ནས་ཁོའི་མདུན་ལ་གཡུགས། དེ་དུས་རང་ཉིད་སད་ནས་ཀྱང་
ཉིན་འགའ་འགོར་བའི་རིང་ལ་ཟས་ཁམ་གང་ཡང་མ་ཟོས་པ་གཞི་ནས་ཡིད་ལ་དྲན་ཞིང་
ད་ལྟ་ཤིན་ཏུ་ལྟོགས་བཞིན་པ་ཚོར། ཁོས་ད་རུང་ལུས་དྲོད་ཉམས་མེད་པའི་རི་བོང་དེ་ལག་
ལ་བཟུང་ནས་སྤུ་དང་པགས་པ། ཤ་དང་རུས་པར་དབྱེར་མེད་དུ་སོ་བཏབ། ད་ལྟ་ཁོའི་ཁ་
སྐོམ་ནའང་ལུས་ནས་རྔུལ་ཆུ་མི་བཞུར་བར་མ་ཟད་མགྲིན་པ་བསྐམས་ནས་བཟོད་ཐབས་
བྲལ་བ། ཚ་འཁྲུལ་གྱི་རྨི་ལམ་ངན་པ་རྨི་བ་སོགས་ཀྱང་མེད་པར་གྱུར་ཏེ་ལུས་ཀྱི་ཚ་ཞི་
བ་འདྲ། ཡིན་ནའང་ད་རུང་ཡར་དགྱེ་རྩིས་བྱས་ན་ཞེན་པ་ལོག་ནས་སྐྱུག་འདོད་པ་དང་།
སྐད་འབྱིན་རྩིས་བྱས་ཚེ་མགོ་ནང་ལ་གཟེར་རྒྱུག་ཅིང་ངག་མི་འཁྲོལ་བས་ཁོ་རང་མུ་
མཐུད་དུ་ཉལ་ནས་མི་སྡོད་ཀ་མེད་བྱུང་། །
ཁྱི་དང་དཀར་གྱི་དྲིན་ལ(ཁོའི་སེམས་ལ་དཔལ་རིན་པོ་ཆེའི་དྲིན་རེད་སྙམ)རི་བོང་
དང་འཕྱི་བའི་ཤ་ཆད་མ་མྱོང་ལ་ཆུ་འཁྱག་ཀྱང་ཆད་མ་མྱོང་། ད་ལྟ་ཁྱི་དང་དཀར་སྔ་མོ་
ནས་རི་བོང་དང་འཕྱི་བ་འཛིན་དུ་འགྲོ་བ་དང་བདག་པོའི་ཅ་ནེའི་ཁར་སོ་བཏབ་ནས་
ཆུ་ལེན་དུ་འགྲོ་བ་དེ་སྔོན་ཆད་ཝ་མོ་དང་ཕྲད་དུས་མ་སྐུལ་དང་བླངས་ཀྱིས་འཛིན་པ་
ལྟར་རང་གི་འོས་འགན་ཞིག་ཏུ་རྩི་བཞིན་ཡོད། དེ་བས་ད་ལྟ་རྟ་མགྲིན་རྡོ་རྗེས་ཟ་རྒྱུ་ལས་
གཏོང་རྒྱུ་དེར་སེམས་ཁྲལ་བྱེད་ཀྱིན་ཡོད། ཁོ་རང་སློག་པའི་ནང་ནས་གཅེར་བུར་ཕྱིར་
བུད་དེ་བྲག་ཁུང་གི་ཕྱིར་ནུར་ནས་གཅིན་སྐྱག་རེ་གཏོང་དུས་དབང་བོ་འཆོར་ལ་ཁད་
བྱེད་པས་དངོས་གནས་བསུན་ཐབས་བྲལ་བའི་དུས་སུ་མ་གཏོགས་ཆུ་འཁྱག་གང་འདོད་
དུ་འཐུང་གི་མེད།
208



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བྲག་ཁུང་གི་ངོ་ནས་ཐིགས་ཆུ་འཛག་པའི་གནས་ཇེ་མང་དུ་སོང་། མདང་དགོང་
ཆར་བ་ཆེན་པོ་ཞིག་བབས་སོང་། སྔ་མོ་རྟ་མགྲིན་རྡོ་རྗེ་བྲག་ཁུང་སྒོ་ཁར་གཅིན་པ་གཏོང་
དུ་སོང་དུས་གནམ་ངོ་དྭངས་ཤིང་ཉི་འོད་མཚར་སྡུག་ལྡན་ལ། ས་གཞི་ཆེན་པོར་ཁྲུས་བྱས་
པ་ལྟར་ལྗང་ལྡེམ་མེར་ཡོད་པར་མ་ཟད་སྐྱེ་དངོས་ཡོད་ཚད་ཀྱང་མཚན་མོར་གློ་བུར་དུ་
ཡར་སྐྱེས་པ་ལྟ་བུའི་སྣང་བ་ཞིག་སྟེར། སྟོད་ཀྱི་རྫ་རིའི་ངོས་ནས་ཁུ་བྱུག་སྔོན་མོའི་སྐད་
སྙན་མོ་ཞིག་གྲགས་པས་ཁོས་རང་དབང་མེད་པར་རང་ས་དང་གཉེན་ཉེ་དྲན་ནས་མིག་ཆུ་
ཤོར་ཏེ་གང་ལྟར་ཀྱང་ཡུལ་ཕྱོགས་སུ་འགྲོ་རྒྱུའི་སེམས་ཐག་བཅད།
ད་ལྟ་ཁོ་རང་ཡར་ལངས་མ་ཐག་མགོ་ནང་ལ”བང”སྒྲ་ཞིག་གྲགས་པ་དང་མགོ་ཡོམ་
རེ་འཁོར་ནའང་མིག་བཙུམས་ནས་ཅུང་ཙམ་བསྡད་ན་དྭངས་འགྲོ་བས་གནད་དོན་ཆེན་
པོ་མེད་པ་འདྲ། གཙོ་བོ་ནི་ད་རུང༌ཨ”དང“བྷ”གཉིས་ལས་ངག་ནས་སྒྲ་ཅི་ཡང་མི་ཐོན་
པས་འདི་ལྟར་ཡུལ་ལ་འགྲོ་སྲོལ་མེད་སྙམ་སྟེ་སེམས་སྡུག་ཆེན་པོ་བྱས། སླར་ཡང“གང་
ལྟར་མ་རྒན་འཆི་རེག་བར་ངོ་གཅིག་འཕྲད་དགོས”སྙམ་ནས་ཨམ་གཙིགས་བསྡམས་ཏེ་
སྐ་རགས་བཅིངས། ཅ་ནེ་རུམ་ལ་བཅུག་ཅིང་བྲག་ཁུང་ནང་ཡོངས་ལ་ཞིབ་ལྟ་ཞིག་བྱས་
དུས་རི་བོང་དང་འཕྱི་བའི་མགོ་སུག སྤུ་འབྱར་བའི་པགས་པ་ག་རེ་གོ་རེ། རྒྱུ་མ་འབྱར་
བའི་རུས་པས་གང་ཡོད་པ་ནི་སྤྱང་ཚང་ཞིག་དང་ཁྱད་པར་མི་འདུག
ཁོ་རང་མི་ཡུལ་དུ་སྐྱེས་པ་ནས་བཟུང་ལྟོགས་སྐོམ་དང་གཟུགས་དང་གྲིབ་མ་བཞིན་
དུ་ཁ་གྱེས་མ་མྱོང་ན་ཡང་ས་ཆ་འདིའི་ལུགས་སྲོལ་ལྟར་སྔོན་ཆད་ཁོས་འཕྱི་བའི་ཤ་ཁམ་
གང་ཟོས་མྱོང་བ་ཕར་ཞོག ལག་པས་ཀྱང་རེག་མ་མྱོང་། འཕྱི་བའི་ཤ་ལ་དྲི་མ་བཙོག་པོ་
ཞིག་བྲོ་ཟེར་བ་དངོས་གནས་བདེན་པར་འདུག་སྟེ། ད་ལྟ་རང་གི་ལུས་ལའང་དྲི་མ་དེ་བྲོ་
བ་རང་གིས་ཀྱང་ཚོར་ཐུབ།
''ཨེ _ ལྟོགས་སྐོམ་བྱུང་ན་མི་ཡིས་འདི་ཟ་དང་འདི་མི་ཟ་ཟེར་བ་ནི་སྐྱག་རྫུན་ཁོ་
209



གཡུ་དྲུག་དཀར་དཔེ་ཚོགས།
ན་ཡིན་པ་འདྲ།” ཁོའི་སེམས་ལ“བཤད་ཚུལ་ལྟར་ན་མཱ་ཆི་ཚང་གི་དམག་དཔོན་གདུག་
རྩུབ་ཅན་ཞིག་སོག་པོའི་ལག་ཏུ་ཤོར་ནས་ཉིན་མཚན་བདུན་ལ་ཟས་ཆུ་བཀག་པ་ན། ནམ་
རྒྱུན་འོ་མས་ཁྲུས་བྱེད་པ་དེས་ཁོ་བོར་གཅིན་པ་ཅུང་ཙམ་འཐུང་དུ་འཇུག་པའི་ཞུ་བ་བྱས་
ཟེར་བའང་བདེན་ཤས་ཆེ། གལ་ཏེ་དཔལ་རིན་པོ་ཆེའི་ཐུགས་རྗེ་ལ་དང་དཀར་གྱིས་ཆུ་
རེ་ཁྱེར་ཡོང་བ་མིན་ན་རང་གིས་ཀྱང་རང་གི་གཅིན་འཐུང་ཚར་སོང་”སྙམ་པ་དང་ཁྱི་
དང་དཀར་དེ་ཡིད་ལ་དྲན། འོན་ཀྱང་དེ་སྔ་མོ་ནས་ཕྱི་རོལ་ཏུ་སོང་ནས་ད་རུང་ཕྱིར་མ་
འོངས་པས་ཁོས་སྔར་བཞིན་བསྒུགས་ནས་བསྡད།
ཉི་མ་ནུབ་ནས་སྐར་མ་ཤར་མོད་ཁྱི་དང་དཀར་དེ་ད་དུང་ཕྱིར་མ་སླེབས།
ཉིན་མཚན་གསུམ་འགོར་ཡང་ཁྱི་དང་དཀར་དེ་ཕྱིར་མ་འོངས་པས་རྟ་མགྲིན་
རྡོ་རྗེའི་སེམས་སྡུག་ནས་མིག་ཆུའང་ཤོར། ཁོ་རྟོགས་དྲགས་ནས་བྲག་ཁུང་སྒོར་བུད་
ཅིང་སླར་ཡང་བྲག་ཁུང་ནང་ལ་འཛུལ། ཁོ་རང་གཞི་ནས་རེ་ཐག་ཆད་དེ་ཡུལ་ཕྱོགས་
སུ་སོང་། ལམ་བར་དུ་ཁོས་སློང་མོ་བྱས། ལ་ལས“སྙིང་རེ་རྗེ”ཟེར་ནས་རྩམ་རྡོག་རེ་
བྱིན། ལ་ལས་རྣམ་རྟོག་ཟ་བ་ལ། ཕར་སོང”ཟེར། མང་ཆེ་བས་ང་རང་ཁྱོད་ལས་ཀྱང་
དབུལ”ཟེར།
རྟ་མགྲིན་རྡོ་རྗེ་གཞི་ནས་རང་གི་སྡེ་བའི་ས་ཐོག་ལ་སླེབས་བྱུང་། ཁོའི་ལྷམ་ཡ་གཅིག་
སྔར་ནས་བོར་ཏེ་རྐང་བ་གཡས་པ་འདམ་སྐམ་པོ་དང་འདྲ་བར་སེར་ཁ་གྲངས་མེད་གས།
སྔར་ནས་བཟང་རྒྱུ་མེད་པའི་སློག་པ་དེ་ཆར་ཆུ་དང་ཉི་ཟེར་གང་མང་ཕོག་པས་ད་ལྟ་ཆུང་
ངུར་འཁུམས་ཤིང་། ལོ་མང་ཐང་ནས་ལུས་པའི་རོ་ཤུན་ཞིག་དང་འདྲ་ཞིང་ཕུ་ཐུང་གཉིས་
གྱོང་ནས་བྱ་རྒོད་ཀྱི་གཤོག་པ་བརྐྱངས་པ་ལྟར་གྱུར་འདུག
མཇུག་མཐའི་རྩལ་ཤུགས་ཡོད་དགུ་བཏོན་ནས་ཉག་ག་དེར་འགོས་ཚེ་རང་གི་སྡེ་
_210



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཨ་
བ་མིག་མདུན་དུ་མངོན། ཁོ་རང་དབང་མེད་པར་མདུན་དུ་རྒྱུག་རྩིས་ཤིག་བྱས་པས་ས་
ལ་འགྱེལ་ཏེ་བརྒྱལ་བར་གྱུར། ཁོ་རང་བྲག་ཁུང་དང་ཁ་གྱེས་ནས་དེ་རིང་བར་ཉིན་ཉི་ཤུ་
ལྷག་འགོར་ཞིང་ཐེངས་མང་ལ་དྲན་མེད་དུ་བརྒྱལ་མྱོང་། ཆར་རླུང་འདྲེས་མ་ཞིག་ཁོའི་
གདོང་ལ་ཕོག་པས་སླར་ཡང་དྲན་པ་སོས། མདུན་ཕྱོགས་སུ་བལྟས་པ་ན་ཟོག་རྫི་འགའ་
ཚུར་ཡོང་བཞིན་པ་མཐོང་བས་ཨམ་གཙིགས་བསྡམས་དེ་ཡར་ལངས་ནས“ཨ་ཨ། བྷ་བྷ་
ཟེར་བཞིན་ལག་པ་ནང་ལ་གཡུག་ཙམ་བྱས།
ཟོག་རྫི་དེ་དག་གིས་གཡག་ལ་ཡོབ་རྡུང་བྱེད་བཞིན་མྱུར་དུ་ཚུར་ཡོང་། འོན་ཀྱང་
མི་ངོ་མཐོང་བའི་ས་ནས་རེ་རེས་ཐེ་ཚོམ་གྱིས་གཡག་སྣ་འཐེན་པ་དང་། གློ་བུར་དུ་གཅིག་
གིས་“ཨ་མ་ཡ། རྟ་མགྲིན་རྡོ་རྗེ་། རྟ་མགྲིན་རྡོ་རྗེ་ཟེར་ནས་གཡག་སྣ་ཕྱིར་དཀྱུས།
“རོ་ལངས་བརྒྱབ་བྱུང་།
''དཔལ་རིན་པོ་ཆེས་མཁྱེན།།
མགོན་པོ་ཕྱག་དྲུག་གིས་མཁྱེན།”
ཟོག་རྫི་དེ་དག་རུ་ནང་ལ་སླེབས་རེག་བར་དུ་གཡག་ལ་ཡོབ་རྡུང་བྱེད་རྒྱུ་མཚམས་
མ་བཞག དེ་མ་ཐག་ལ་ལས“ཁོའི་མགོ་ན་ར་ཅོ་ཡོད”ཟེར་བ་དང་། ལ་ལས་ཁོ་ལ་མཆེ་
བ་སོར་ལྔ་ཙམ་སྐྱེས་འདུག་”ཟེར། ལ་ལས་ཁོ་ལ་རྐང་བ་གཅིག་ལས་མེད་ལ་དེ་ནི་ལྕགས་
ཀྱིས་གྲུབ་པ་ཞིག་རེད”ཟེར….
བཅུ་གསུམ་པ།
དཔལ་རིན་པོ་ཆེས་དངངས་འཚབ་ཆེན་པོས་ཕྱོགས་གཅིག་ནས་གསོལ་འདེབས་
བྱེད་པ་དང་། ཕྱོགས་གཅིག་ནས་འདས་དོན་ལ་ཕྱིར་དྲན་ཞིག་བྱས་རྗེས་གལ་ཏེ་དེ་
211



*
གཡུ་དྲུག་དཀར་དཔེ་ཚོགས།
དུས་རང་ཉིད་འཚབ་དྲགས་ནས་གནད་དུ་མ་ཁེལ་བ་མིན་ན་མགོ་ལས་ཀྱང་ཆེ་བའི་རྡོ་
རྒན་དེའི་འོག་ནས་ཐར་ཐབས་མེད། དེས་ན་དངོས་གནས་འདྲེ་རུ་སྐྱེས་པའམ་རོ་ལངས་
བརྒྱབ་པ་ཡིན་ནམ། གང་ལྟར་སྔ་ཙམ་ནས་ཐབས་བཀོད་ཅིག་འཐེན་དགོས”སྙམ་
བཞིན་པའི་སྐབས་སུ་དོན་གྲུབ་ཀྱང་དབུགས་འཚང་བཞིན་ཁོའི་མདུན་ལ་འོངས་ཏེ“ཁྱེད་
ཀྱིས་གསན་བྱུང་ངམ”ཟེར།
"ངས་གོ་བྱུང་།”
འདི་དངོས་གནས་ཡིན་ནམ།”
ཁོ་ཚོས་བཤད་ཚུལ་ལ་བལྟས་ན་ཕལ་ཆེར་བདེན་པ་འདྲ།”
དེས་ན་འདི་ཅི་ཡིན་ནམ།”
”ངས་ཀྱང་མི་ཤེས། ཐོག་མར་འུ་གཉིས་བལྟ་རུ་འགྲོ། གལ་ཏེ་ཁོ་རང་ངོ་མ་རོ་ལངས་
བརྒྱབ་ནས་རུ་ནང་ལ་ཡོང་ན་སེམས་ཅན་ལ་གནོད་ཅིང་འཚེ་བར་ངེས། དཀོན་མཆོག་
གསུམ་པོས་མཁྱེན…"དཔལ་རིན་པོ་ཆེས་གསོལ་འདེབས་བར་མེད་དུ་བྱེད་བཞིན་དོན་
གྲུབ་ཁྲིད་ནས་སོང་། །
'' …རྟ་མགྲིན… རྡོ་རྗེ། ཁྱོད….ཁྱོད་ཚུར་མ་ཡོང་།དཔལ་རིན་པོ་ཆེས་རྟ་
མགྲིན་རྡོ་རྗེ་འཇིགས་སུ་རུང་བའི་ཚུལ་གྱིས་ཚུར་ཡོང་བཞིན་པ་མཐོང་ནས་རང་གིས་
ཀྱང་གོམ་མཚམས་བཞག་སྟེ་སྐད་འདར་བཞིན”ཁྱོད་རང… འགྲོ…འོས་པའི་གནས་
དེར་མི་འགྲོ་བར་ཕྱིར་ཡོང་དོན་ཅི་ཡིན”ཟེར། །
''ཨ་བྷ། ཨ་བྷ། བྷ་བྷ།རྟ་མགྲིན་རྡོ་རྗེས་གོམ་མཚམས་བཞག་སྟེ་ཁ་གདངས་ནས་
རང་གི་མགྲིན་པ་མཛུབ་མོས་བསྟན།
དཔལ་རིན་པོ་ཆེ་དང་དོན་གྲུབ་གཉིས་ཀྱིས་ཕན་ཚུན་གྱི་གདོང་ལ་གཅིག་བལྟས་
ཤིང་། དཔལ་རིན་པོ་ཆེས་སླར་ཡང་ཁྱོད་ཀྱིས་གསལ་བོར་ཉོན་དང — ཁྱོད་རང་སྔར་
212



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ནས་ཤི་སོང་ལ་ངས་ཀྱང་ཁྱོད་རང་དཀོན་མཆོག་གསུམ་པོར་བཅོལ་གདམས་བྱས་པར་མ་
ཟད། དགེ་བ་ཡང་རྒྱ་ཆེར་བསྒྲུབས། ཡིན་ནའང་ཁྱོད་རང་འཇིག་རྟེན་འདི་རུ་ཡོད་དུས་མི་
ལས་དགུ་ལས་གང་མང་བྱས་པས་ངོས་ཀྱང་ཁྱོད་འདྲེན་མ་ཐུབ་པ་འདྲ”ཟེར།
"བྷ་བྷ… རྟ་མགྲིན་རྡོ་རྗེ་ཧ་ལས་ཤིང་གཏིང་དུ་ལྷུང་བའི་མིག་ཟུང་ལས་མཆི་མ་
བཞུར། །
“ཨ་ཧོ — ངའི་གྲོགས་པོ་བཟང་བོ། ཁྱོད་ཀྱི་ལས་འདི་ངན་པ་ལ _ དོན་གྲུབ་
སྐད་གསང་མཐོན་པོས་ངུ་བཞིན“ཁྱོད་རང་དངོས་གནས་མི་ཡིན་ནམ་འདྲེ་ཡིན་ཡ _ "
ཟེར། རྟ་མགྲིན་རྡོ་རྗེས་སླར་ཡང་རང་གི་མགྲིན་པ་མཛུབ་མོས་བསྟན་ནས་མགོ་འཕྲེད་
དུ་གཡུག་བཞིན་པུས་མོ་ས་ལ་བཙུགས་ཏེ་སྐྱོ་གདུང་ཆེན་པོས་ངུས་ཤིང་སྨྱོན་པ་ལྟར་ས་ལ་
སྤར་འབྲད་བྱས། ཚུལ་དེ་དོན་གྲུབ་ཀྱིས་མིག་གིས་མ་བཟོད་པར་ཕར་རྒྱུག་རྩིས་བྱས་ཀྱང་
དཔལ་རིན་པོ་ཆེ་ཁོའི་ལག་རྟེན་ལ་འཇུས་ཏེ་ཉེ་སར་བཅར་མི་ཉན་ཟེར།
''རྟ་མགྲིན་རྡོ་རྗེ། ཁྱོད་རང་འདས་རྗེས་དོན་གྲུབ་ངེད་གཉིས་ཀྱིས་ནུས་པ་ཅི་ཡོད་
ཀྱིས་ཁྱོད་ཀྱི་འདས་མཆོད་བསྒྲུབས་པར་མ་ཟད་ཁྱོད་ཀྱི་ཁྱིམ་མིའང་རང་གི་གཉེན་ལྟར་
བསྐྱངས་ཤིང་ད་རུང་ཡང་མུ་མཐུད་དུ་དེ་ལྟར་བྱེད་རྩིས་ཡོད། དེས་ན་ཁྱོད་རང་ད་རུང་
འགྲོ་འོས་པའི་གནས་དེར་མི་འགྲོ་བར་ཕྱིར་ཡོང་ནས་ཅི་ཞིག་ལ་སེམས་ཆགས་པ་ཡིན།
གལ་ཏེ་ཁྱོད་ལ་ད་རུང་ཞེན་ཆགས་བྱེད་ས་ཡོད་ན་མྱུར་དུ་ཤོད་དང་། ངེད་གཉིས་ཀྱིས་
ཁྱོད་འཇིག་རྟེན་འདི་ན་ཡོད་པ་ལས་ཀྱང་ལྷག་པ་ཞིག་སྒྲུབ་ཆོག དེ་མིན་ན་ཁྱོད་རང་
མྱུར་དུ་གཞན་ལ་སོང་། གལ་ཏེ་ཁྱོད་རང་ད་རུང་འདི་རུ་འཁོར་ན་རང་གི་མ་རྒན་དང་
ཆུང་མའི་སེམས་སྡུག་དྲན་གསོས་ཤིང་། སྡེ་བའི་བློ་སེམས་བདེ་ཐབས་བྲལ་བས་ཁྱོད་ཀྱིས་
ཉེས་པའི་ཁར་ཉེས་པ་བསགས་པ་རེད།”
“རེད་ཡ། ངའི་གྲོགས་པོ་བཟང་བོ། ཁྱོད་ཀྱིས་དཔལ་རིན་པོ་ཆེའི་གསུང་རྩིས་ནས་
213



གཡུ་དྲུག་དཀར་དཔེ་ཚོགས།
མྱུར་དུ་གཞན་ལ་སོང་། དཔལ་རིན་པོ་ཆེའི་སྐུ་དྲིན་ལ་ཁྱོད་ཀྱི་ཁྱིམ་ཚང་གི་ཆ་རྐྱེན་དེ་
ཁྱོད་རང་འཇིག་རྟེན་འདིར་ཡོད་དུས་ལས་ཀྱང་ལྡབ་འགྱུར་གྱིས་བཟང་ལ། ད་ལྟ་ཁྱོད་ཀྱི་
ཨ་མ་དང་ལྷ་མོའི་སེམས་སྡུག་ཀྱང་ཇེ་ཆུང་དུ་སོང་ཡོད་པས་ཁྱོད་རང་མྱུར་དུ་འགྲོ་འོས་
པའི་གནས་དེར་སོང་། དཔལ་རིན་པོ་ཆེའི་སྐུ་དྲིན་ལ་ཁྱོད་ཀྱི་ཤུལ་ལ་འདང་རྒྱག་ཞེན་
ཆགས་ཅི་ཡང་བྱེད་མི་དགོས། ཁྱོད་ཀྱིས་བློ་སེམས་རྩེ་གཅིག་གིས་དཔལ་རིན་པོ་ཆེ་ལ་
གསོལ་བ་ཐོབས་དང་། ཁྱོད་རང་མི་འགྱངས་པར་བདེ་བ་ཅན་དུ་འདྲེན་སྲིད།"
རྟ་མགྲིན་རྡོ་རྗེ། ཁྱོད་རང་འཇིག་རྟེན་འདི་ན་ཡོད་དུས་མི་ལས་དགུ་ལས་ཆེར་བྱས་
པས་ངས་མྱུར་དུ་འདྲེན་མ་ཐུབ་པར་ཁྱོད་ཀྱིས་འདི་འདྲའི་ལུས་ཤིག་བླངས་ནས་དཀའ་
ངལ་ཅུང་ཙམ་མྱོང་དགོས་བྱུང་ལ་དེ་ནི་མྱོང་འོས་པ་ཞིག་ཀྱང་རེད– ལུས་ཀྱི་སྡིག་སྒྲིབ་
མ་དག་པར་བདེ་བ་ཅན་དུ་ཇི་ལྟར་སྐྱེ། འོན་ཀྱང་ཁྱོད་ཀྱི་ལུས་ངན་པ་འདི་བརྗེས་མ་ཐག་
ངས་ཅིས་ཀྱང་ཁྱོད་རང་འདྲེན་ཐབས་བྱེད། ད་མྱུར་དུ་སོང་ཡ། ཤུལ་ལ་ཞེན་ཆགས་བྱེད་
མི་རུང་། འདུས་མཐར་འབྲལ་བ་འཇིག་རྟེན་ཆོས་ཉིད་རེད། བླ་མ་མཁྱེན། མར་གྱུར་
སེམས་ཅན་སྙིང་རེ་རྗེ…"
རྟ་མགྲིན་རྡོ་རྗེས་ཇི་འདྲའི་དོན་དག་མང་བོ་ཞིག་ཤེས་འདོད་པ་དང་། ཇི་འདྲའི་
དོན་དག་མང་བོ་ཞིག་དཔལ་རིན་པོ་ཆེ་ལ་བཅོལ་འདོད་པ་རེད་ཨང་། མ་མཐའ་ཡང་ཁོ་
རང་ཇི་ལྟར་རྨས་ཚུལ་དང་དཔལ་རིན་པོ་ཆེ་ཇི་ལྟར་ཐར་ཚུལ། ཁོའི་བཟའ་མི་རྣམས་
ཇི་འདྲ་ཡིན་ཚུལ་དང་ཁོས་དེ་ཚོར་མཇུག་མཐའི་ཐེངས་གཅིག་བལྟས་ན་ཆོག་མིན། ཁྱི་
དང་དཀར་དེ་འཇིག་རྟེན་འདི་ན་ཡོད་མེད་དང་གལ་ཏེ་མེད་ན་དེའི་རྣམ་ཤེས་བདེ་འགྲོར་
འདྲེན་རྒྱུ་སོགས། ཨེ _ ཡིན་ནའང་ཐབས་ཅི་ཡོད། ཁོ་རང་དྲན་པ་ཐོར་བ་ལྟར་ཡུན་
རིང་བསྡད་རྗེས་གཞི་ནས་ཡར་ལངས་ཏེ། ནུས་པ་གང་ཡོད་བཏོན་ནས་དཔལ་རིན་པོ་
ཆེའི་ཕྱོགས་སུ་ཕྱག་གསུམ་བཙལ་རྗེས་ཁ་ཕྱིར་འཁོར་ནས་འདར་འདར་ངང་སོང་།
214



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
དཔལ་རིན་པོ་ཆེའི་བྱམས་བརྩེས་ཁེངས་པའི་མིག་ཟུང་ལན་གསུམ་བསྐོར་ནས“བླ་
མ་དཀོན་མཆོག་གིས་མཁྱེན། ཁོ་རང་ཕར་འཁོར་ན་ཁོག་གི་གློ་སྙིང་མཐོང་བར་ལྟོས་
དང”ཟེར། །
བླ་མ་མཁྱེན། ངས་བལྟར་མི་བཟོད།“དོན་གྲུབ་ཀྱིས་མྱུར་དུ་མིག་ཟུང་བཙུམ་ནས་
དཔལ་རིན་པོ་ཆེ་ལ་ངོ་གཏུགས།
རྟ་མགྲིན་རྡོ་རྗེས་རུམ་ལ་ལག་པ་བཅུག་པ་ན་ཅ་ནེའང་བོར་ཟིན་པས་ཁོ་རང་ཁ་
སྦུབ་ཏུ་བསྡད་ནས་ཆུ་འཐུང་རྩིས་བྱས། གཏིང་མི་མངོན་ཞིང་མེ་ལོང་ལྟར་དྭངས་པའི་ཆུ་
ངོས་སུ་མགོ་སྐྲ་འཛིངས་ཤིང་མགོ་རུས་སྐམ་པོ་ཞིག་དང་གཉིས་སུ་མེད་པའི་སྐྱི་གཡའ་
བའི་གདོང་ཤིག་ཤར་བས་རང་ཉིད་ལའང་སྐྲག་འདར་ཞིག་བརྒྱབ། །
"མ་གཞི་འདྲེ་རུ་སྐྱེས་ན་འདི་འདྲ་ཡིན་ལ། སྐད་ཆ་བཤད་བསམས་ཀྱང་ངག་མི་
འཁྲོལ་བའི་སྡུག་བསྔལ་འདི་མྱོང་དགོས།” ཁོའི་སེམས་ལ“ལུས་ངན་པ་འདི་བརྗེས་མ་
ཐག་ངས་ཅིས་ཀྱང་ཁྱོད་འདྲེན་ཐབས་བྱེད”ཅེས་པ་དེ་དྲན་ནས་མདུན་ནུར་ཞིག་བྱས།
གློ་བུར་དུ་ཆུ་ངོས་སུ་མ་རྒན་དང་ཆུང་མ། ཞི་མོ་གསུམ་གྱི་གདོང་རིས་རེས་མོས་སུ་ཤར་
བས་ཕྱི་ནུར་ཞིག་བྱས་ཤིང་། སླར་ཡང་དཔལ་རིན་པོ་ཆེའི་གདོང་རིས་ཤར་ཞིང“འདུས་
མཐར་འབྲལ་བ་འཇིག་རྟེན་ཆོས་ཉིད་ཡིན”ཞེས་གྲགས་པས་མིག་ཟུང་བཙུམ་ནས་
''དཔལ་རིན་པོ་ཆེས་མཁྱེན”ཞེས་སེམས་གཏིང་ནས་གསོལ་འདེབས་ཤིག་བྱེད་བཞིན་
ལག་པ་གཉིས་གད་པར་བརྟེན་ནས་ཤུགས་གང་ཡོད་ཀྱིས་མདུན་ནུར་ཞིག་བྱས། །
ཆུའི་ཟེགས་མ་དཀར་བོ་ནམ་མཁར་འཐོར་བ་དང་། དེ་ནི་ལོ་མང་བོའི་རྗེས་སུ་
ས་འདིའི་མི་རྣམས་ཀྱིས་འདས་པོར་རྗེས་དྲན་དུ་ཕུལ་བའི་མེ་ཏོག་དཀར་བོ་རེ་རེ་དང་
འདྲའོ།།
215



གཡུ་དྲུག་དཀར་དཔེ་ཚོགས།
རླུང་ནག་འཚུབ་མ།
དང་པོ།
དབྱར་གཞུང་གི་དགོང་མོ་ཞིག་ལ། ཁོ་རང་སྦྲ་རྙིང་ཞིག་གི་ཉེ་སར་སླེབས་པ་དང་
སྙན་ཞིང་གསལ་བའི་ཁ་ཤུ་ཞིག་བཏབ་པ་ན་སྦྲ་དེའི་འདབས་འོག་ནས་གྲིབ་ནག་ཅིག་
ཕྱིར་བུད་ཡོང་། ནམ་རྒྱུན་ཡིན་ན་ཁོས་ཁ་ཤུ་བཏབ་ནས་ཡུན་རིང་འགོར་རྗེས་མོ་ད་གཟོད་
སྦྲ་འདབས་ནས་རིམ་བཞིན་ནུར་ཡོང་བ་དང་། ཁོས་མོར་དེ་འདྲ་འགོར་བར་འཁང་ར་
བྱས་ཚེ་མོས་མོ་ཚང་གི་བཟའ་མི་རྣམས་ད་རུང་གཉིད་མེད་པའམ་ཡང་ན་མོ་སྒོ་རུ་ནུར་
རྩིས་བྱེད་སྐབས་མོའི་ཕ་མ་གཉིས་ཀའི་སུ་ཞིག་སད་བྱུང་བ་སོགས་ཁ་གཡར་སའམ་ཡང་
ན་དངོས་དོན་གང་མང་བརྗོད་དེ་ཁོ་རང་སུན་པར་བྱེད། ཡིན་ནའང་དོ་དགོང་མོ་འདི་
216



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ༼བ་པ་
འདྲ་མྱུར་བར་སྒོར་བུད་ཡོང་བས་ཁོའི་སེམས་པ་དྲོད་ལམ་ལམ་གྱུར་མོད། འོན་ཀྱང་མོ་
ཚུར་ཡོང་དུས་ལག་ན་ཉལ་གོས་དང་སྟན་སོགས་མེད་པར་མ་ཟད་ཁ་སྣ་ལག་པས་བཀབ་
སྟེ་ངུ་བཞིན་འདུག་པས་ཁོ་རང་ཧ་ལས་ཤིང་རིམ་བཞིན”ཅི་བྱུང་ཞེས་དྲིས།
མོ་སྔར་ལྟར་ངུ་བ་ལས་ལན་མ་བྱིན་པས་ཁོ་རང་བྲེལ་བ་དང་སུན་སྣང་མཉམ་དུ་
སྐྱེས་ཏེ་སྐད་སྒྲ་ཅུང་ཙམ་མཐོ་རུ་བཏེགས་ནས“ཅི་བྱུང་སོང”ཟེར།
མོ་དངོས་གནས་བཟོད་ཐབས་བྲལ་ཏེ་ཁོ་བོའི་མགྲིན་པར་འཁྱུད་ཞོར་ངུ་ངག་གིས“ང
..….ང་རང་གཞན་ལ་མནའ་མར་བྱིན་སོང”ཟེར།
''དཔེ་མི་སྲིད།”ཁོས་ཁ་ནས་དེ་ལྟར་བཤད་ནའང་སེམས་པ་འཁྱག་པར་གྱུར་ཏེ་ཅི་
བཤད་རང་གིས་ཀྱང་མ་ཤེས་པར“ཁྱོད་རང་སུ་ལ་མནའ་མར་བྱིན་སོང”ཟེར། །
“གསལ་བོར་བཤད་ན་ང་རང་མནའ་མར་བྱིན་པ་མ་རེད། ང་རང་གཡོག་མོར་
བཙོང་བ་རེད།”
“ཅི་ཞིག”
“ང་རང་ཨ་ཕས་སྟོང་དཔོན་ལ་འབྲི་གཅིག་དང་བརྗེས་སོང”ཟེར་ནས་མོ་མུ་མཐུད་
དུ་ངུས། །
ཁོ་གཉིས་ཕན་ཚུན་ལ་འཁྱུད་བཞིན་མཉམ་དུ་སར་ཙོག མོ་མུ་མཐུད་དུ་ངུས། མིག་
ཆུའི་ཐིགས་པ་དྲོན་པོ་རེ་རེ་ཁོའི་བྲང་ཁར་ལྷུང་ཞིང་རིམ་བཞིན་ཕན་ཚུན་འདྲེས་ནས་
མར་ལ་བཞུར། །
ཡུན་རིང་འགོར་རྗེས་ཁོས་དལ་ལྷོད་ཀྱིས་མོའི་མགྲིན་པ་གློད་ཅིང་རང་གི་སྐེ་ནས་
མོའི་ལག་པའང་ཕར་དེད་དེ་རུམ་ནས་ར་ཙེ་དང་མེ་ཆ་བླངས་ནས་དུ་བ་འཐེན། མོ་མུ་
མཐུད་དུ་ངུས། ཁོས་བསྟུད་མར་དུ་བ་ཚག་མགོ་འགའ་འཐེན་རྗེས་བློ་ཐག་ཆོད་པའི་
སྒོ་ནས”ད་མ་ངུ་། ཁྱོད་ཕྱིར་སོང་ནས་ཉལ་གོས་ཁྱེར་ཤོག དོ་དགོང་གི་མཚན་མོ་འདི་
217



གཡུ་དྲུག་དཀར་དཔེ་ཚོགས།
གཅིག་པོ་འུ་གཉིས་ཀའི་རེད་”ཟེར།
''ཅི་ཞིག”ཁོ་མོ་ཧ་ལས་ནས་ངུ་མཚམས་ཀྱང་ཆད་དེ”ངས་ཁྱོད་ཀྱིས་འདང་རྒྱག་མེད་
པར་ང་རང་ཁྲིད་ནས་འགྲོ་སྲིད་བསམ་ཡོད། ཡིན་ནའང་མ་གཞི་ཁྱོད་རང་ནི…བདེ་མོ་
བྱོས”ཞེས་བཤད་རྗེས་མུ་མཐུད་དུ་ངུ་ཞོར་ཡར་ལངས་ནས་འགྲོ་རྩིས་བྱས།
ཁོ་རང་མྱུར་དུ་མོའི་ལག་མགོར་འཇུས་ཏེ་འཐེན་ཐེངས་གཅིག་གིས་ཕྱིར་སྡོད་དུ་
བཅུག་རྗེས་ཁྱོད་ཀྱིས་བསམ་པ་དེ་འཆུག་མེད། ཡིན་ནའང་ཁྱོད་རང་སྟོང་དཔོན་ཞིག་གི་
ལྷ་ལྕམ་བྱེད་ཐུབ་ན་ངས་ངོ་མ་བར་ཆད་བྱེད་མི་ཕོད། སྟོང་དཔོན་ལྷ་ལྕམ། ཨེ་མ། ཁྱོད་
རང་ཚེ་འདིར་ཡག་མོ་སྒོ་ལྡན་ལ་ཚེ་སྔོན་མར་བསོད་ནམས་ཀྱི་ཚོགས་ཀྱང་བསགས་ཡོད་
སྲིད། ད་ནས་བཟུང་ཁྱོད་ལ་ཟས་རང་གྲུབ་དང་གོས་རང་གྲུབ་ཡིན་པས་ཁྱོད་ལས་སྐྱིད་པ་
སུ་ཞིག་ཡོད། སྤྲང་ཕྲུག་ང་འདྲ་བ་ཞིག་ལ་ཁྱོད་རང་ཆུང་མར་བསུ་བའི་བསོད་ནམས་ག་
ལ་ཡོད… ཁོ་བོས་མོར་ཡིད་སྨོན་བྱས་ཤིང་གུས་སེམས་སྐྱེས་ནས་མོའི་མཆི་མས་རློན་
པར་གྱུར་པའི་ལག་པར་ཕུར་ཕུར་བྱས།
“ཁྱོད་ཀྱིས་ཅི་ཡང་ཤེས་ཀྱི་མི་འདུག”མོས་ཁོའི་ཧ་ཅང་རིང་བའི་སྐྲ་ལོར་བྱིལ་བྱིལ་
བྱེད་ཞོར“སྟོང་དཔོན་དེ་ངའི་ཨ་ཕ་དང་ཕལ་ཆེར་ན་ཟླ་ཡིན་ལ་ཁོ་བོར་ད་རུང་ཆེན་ཆུན་
གསུམ་ཡོད། ཆེན་མ་གཅིག་པོ་མ་གཏོགས་ཆུན་མ་གཉིས་ནི་མཚན་མོའི་ཉལ་རོགས་དང་
ཉིན་མོའི་གཡོག་མོ་ཡིན། གོ་ཚུལ་ལྟར་ན་ཁོ་མོ་གཉིས་ནི་གཡོག་མོ་གཞན་དང་འདྲ་བར་
ཕོ་བའང་འགྲང་གིན་མི་འདུག་ཟེར། སྟོང་དཔོན་ལ་སེར་སྣ་ཆེ་རབས་བཤད་ན… ཨེ
__ དེ་དག་བཤད་ནས་ཅི་བྱེད། གལ་ཏེ་ང་རང་ཁྱོད་ལ་འཕྲད་མེད་ན་སུ་ཞིག་ལ་བྱིན་
ཡང་གཅིག་འདྲ་རེད། ཡིན་ནའང་ངས་ཁྱོད….བརྗེད་ཐུབ་རྒྱུ་མ་རེད༌ཟེར་
ནས་ཁོའི་པང་ལ་མགོ་བཞག་སྟེ་སྔར་ལས་སྐྱོ་གདུང་གིས་དུས།
ཁོ་རང་མོ་དང་ཁ་བྲལ་ཞིང་མོ་གཞན་གྱི་ཉལ་རོགས་སམ་གཡོག་མོ་བྱེད་པའི་སྣང་
218



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། །
ཚུལ་དེར་བསམ་བློ་བཏང་ཚེ་དེ་ནི་ངོ་མ་བཟོད་ཐབས་བྲལ་བ་ཞིག་ཡིན་པ་ར་སྤྲོད་བྱུང་།
“མི་ལུས་གསེར་གྱི་མཆོད་རྟེན་ཞིག་འབྲི་རྒན་གཅིག་དང་བརྗེ་སྲོལ་ག་ལ་ཡོད།
ཁྱོད་ཀྱི་ཨ་ཕ་དེ་ཡང་ངོ་མ་
"ངའི་ཨ་ཕ་ལའང་ཁག་མེད། བཤད་ཚུལ་ལྟར་ན་ངེད་ཚང་གིས་སྟོང་དཔོན་ཚང་
ནས་འབྲི་གཅིག་ཤེ་ཟོག་ཏུ་བླངས་པ་རྐུན་ལ་ཤོར་སོང་བས་ངའི་ཨ་ཕས་ཚེ་གང་བོར་སྟོང་
དཔོན་ཚང་ལ་གཡོག་བྱས། ད་ལྟ་ངའི་ཨ་ཕ་ལོ་ན་རྒས་ཏེ་ངལ་རྩོལ་ནུས་ཤུགས་ཤོར་བས་
སྟོང་དཔོན་གྱིས་འབྲི་གཅིག་ཁྱེར་མི་ཡོང་ན་ང་ཁོ་བོར་མནའ་མར་སྟེར་དགོས་ཟེར། ངའི་
ཨ་ཕས… འབྲི་གཅིག་གང་ནས་ཁྱེར་ཡོང…"
"འགྲོ། འུ་གཉིས་ད་ལྟ་ཉིད་ལ་འགྲོ་ཁོ་རང་ཁོང་ཁྲོ་ལངས་ཏེ་ཡར་ལངས་ཞོར་མོའི་
ལག་མགོ་ནས་འཐེན། །
ཁོ་མོའང་ཡར་ལངས་ཏེ་“ཡིན་ནའང་འུ་གཉིས་གང་ལ་འགྲོ”ཟེར།
་་ངས་ཀྱང་མི་ཤེས། ཁྱོད་ཀྱིས་ཤེས་གསལ་ལྟར་ང་ལ་ཁྱིམ་འཁོར་བ་མེད་ལ་རུ་སྡེ་
བའང་མེད་པས་གང་ལ་འགྲོ་དགོས་ངས་ཀྱང་མི་ཤེས། ཡིན་ནའང་བོད་ཁ་བ་ཅན་ལ་ཡོད་
པ་ནི་མུ་མཐའ་མེད་པའི་རྩྭ་ཐང་དང་བགྲང་ལས་འདས་པའི་གངས་རི་རེད། དེས་ན་འུ་
གཉིས་འགྲོ་ས་ལོས་ཡོད། འུ་གཉིས་རྒྱང་ཐག་ཧ་ཅང་རིང་བའི་ཡུལ་ཞིག་ལ་འགྲོ། འུ་
གཉིས་ལྷ་སར་འགྲོ། རེད་ཡ། ལྷ་སར་འགྲོ།
"ལྷ་སར་ཨེ།”
''རེད་ཡ། ལྷ་སར་འགྲོ་ཁོ་རང་ཧ་ཅང་སེམས་འགུལ་ཐེབས་ནས་མོའི་ལག་པར་དམ་
དུ་འཇུས་ཏེ“འུ་གཉིས་ཀས་ལྷ་སའི་ཇོ་བོའི་མདུན་ནས་ཤི་བྲལ་མ་བྱས་ན་གསོན་བྲལ་མི་
བྱེད་པའི་དམ་བཅའ་འཇོག”ཟེར།
“ཆོག་གི ཡིན་ནའང་གོ་ཚུལ་ལྟར་ན་ལྷ་ས་རྒྱང་ཐག་ཧ་ཅང་རིང་། ལམ་བར་ཉེན་
219



༈ གཡུ་དྲུག་དཀར་དཔེ་ཚོགས།
ཁ་ཤིན་ཏུ་ཆེ་ཟེར། དེའི་ཕྱིར་འུ་གཉིས་ཀས་ངེས་པར་དུ་བླ་མར་སྐྱབས་འཇུག་ཞུ་དགོས།
ལྷ་སར་འགྲོ་མཁན་ཚང་མས་དེ་ལྟར་བྱེད་ཀྱིན་འདུག་
“རེད་ཡ། ངས་ཅིའི་ཕྱིར་དེ་ཡིད་ལ་མ་ཤར། ཁྱོད་རང་སྐྱེ་གཟུགས་ཡག་པའི་མི་ཚད་
བློ་རིག་ཀྱང་གསལ་བོར་འདུག་་་
ཧེ་ཧེ… ༌མོའི་ངུ་མཚམས་ཆད་ཅིང་ཁོ་གཉིས་སླར་ཡང་ས་ལ་ཙོག
ཁོས་སླར་ཡང་ར་ཙེ་བླངས་ནས་དུ་བ་འཐེན་ཞོར་ཡིན་ནའང་ནམ་གུང་བླ་མ་ཞིག་
གི་མདུན་ལ་ཇི་ལྟར་འགྲོའམ”ཟེར། །
ངེས་པར་དུ་དོ་དགོང་ཡིན་དགོས་དོན་ཅི་ཡོད། ནངས་ཀ་ཁྱོད་རྩེ་གཞུང་དགོན་
པར་སོང་ནས་འབྲོང་རིན་པོ་ཆེར་སྐྱབས་འཇུག་ཞུས་ཤིག ཡང་གཅིག་བཤད་ན་འུ་
གཉིས་ཀས་ཀྱང་གྲ་སྒྲིག་ཙམ་བྱེད་ལོས་དགོས། ཁྱོད་ལ་ཇ་སྐོལ་བྱེད་ཆ་ཚང་ཡོད་པ་
མིན་ནམ། ནངས་ཀ་དགོང་མོར་ཁྱེར་ཤོག ངས་ཀྱང་ལྐོག་ཏུ་བྲོ་ག་ཅུང་ཙམ་ཁྱེར་ཡོང་།
གཞན་པའི་དོན་དག་ཅི་ཡོད་རང་གིས་སྒྲུབས། འབྲོང་རིན་པོ་ཆེའི་ཕྱག་ནས་འུ་གཉིས་
ཀར་སྲུང་མདུད་གཉིས་སློང་རྒྱུ་བརྗེད་མི་ཉན།
ཁོ་གཉིས་ཀས་དེ་ལྟར་ནངས་ཀ་དགོང་མོར་འབྲོ་རྒྱུ་ཐག་བཅད། ཁོ་གཉིས་ཀས་རང་
གི་བློ་ཐག་ཆོད་ཅིང་མཁས་མཛངས་ལྡན་པའི་འཆར་གཞི་འདི་ལ་སེམས་ཁྲལ་བྱས་ཤིང་
དགའ་སྤྲོ་སྐྱེས། དེའི་ཕྱིར་ཁོ་གཉིས་སོ་སོར་གྱེས་ནས་མལ་དུ་ཉལ་ནའང་གཏན་ནས་
གཉིད་མ་ཁུགས།
ཕྱི་ཉིན། ཁོ་གཉིས་ཀས་རང་གིས་སྒྲུབ་དགོས་པའི་དོན་དག་རྣམས་ཡོངས་སུ་
བསྒྲུབས་རྗེས་སྔ་མོ་ནས་ས་རུབ་པར་རེ་ལྟོས་བྱས། ཡིན་ནའང་ཉི་མ་ནུབ་རིར་ཇེ་ཉེར་སོང་
བ་དང་མཉམ་དུ་མོས་རང་ཉིད་མི་ལོ་བཅུ་བདུན་ལ་སྙོར་སྐྱོང་བྱས་པའི་ཕ་མ་གཉིས་དང་
ནང་ན་ཅི་ཡང་མེད་པའི་ཁྱིམ་གཞི་འདི་ལ་ཞེ་འདང་ཇེ་ཆེར་སོང་། འདི་ལྟར་བཞུད་པའི་
220



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
རྗེས་ནས་ཕལ་ཆེར་བྱམས་ལྡན་ཕ་མ་གཉིས་ལ་སླར་ཡང་མཇལ་མི་ཐུབ་པ་ཡིད་ལ་ཤར་
ཚེ་མོའི་སེམས་ཀྱི་སྐྱོ་གདུང་དེ་གསང་ཐབས་བྲལ་ནས་མིག་ཆུ་ཤར་ཤར་བབས། འོན་ཀྱང་
ཕ་མ་གཉིས་ཀྱིས་དེ་ནི་ཁོ་མོ་མི་འདོད་བཞིན་དུ་སྟོང་དཔོན་རྒན་པོར་མནའ་མར་བྱིན་
པའི་རྒྱུ་རུ་སེམས་ནས་བྱམས་བརྩེའི་ངང་ནས་སེམས་གསོ་བྱས་པ་ན་ཁོ་མོའི་སྡུག་བསྔལ་
སྔར་ལས་ཇེ་ཆེར་སོང་། །
''ཨ་ཕ། ཨ་མ། ངས་ལྷ་སའི་ཇོ་བོའི་མདུན་ནས་ཁྱེད་གཉིས་ལ་སྐྱབས་འཇུག་གསོལ་
འདེབས་བྱེད་ངེས་ཡིན་” ཁོ་མོས་སེམས་ནས་དེ་ལྟར་སྨྲ་བཞིན་མལ་དུ་ཉལ།
ཁོ་མོར་ཤིན་ཏུ་ཆ་རྒྱུས་ཡོད་པའི་ཁ་ཤུ་དེ་གཞི་ནས་གྲགས་བྱུང༌། ཁོ་མོས་མགོ་ཡར་
དགྱེས་ནས་གཉིད་དུ་ཡུར་བའི་ཕ་མ་གཉིས་ལ་ཡུན་རིང་བལྟས་རྗེས་ཧ་ཅང་བྱང་ཆ་ལྡན་
པའི་ངང་རྡོག་ས་ཆུང་ཆུང་ཞིག་སྦྲའི་འདབས་འོག་ནས་ཕྱིར་དེད་པ་དང་མཉམ་དུ་རང་
ཉིད་ཀྱང་དེའི་རྗེས་སུ་ནུར། ཡིན་ནའང་ཁོ་མོ་ཕྱིར་བུད་རྗེས་འཕྲུལ་དུ་ཁོའི་གམ་ལ་མི་
ཡོང་བར་ངོ་གདོང་ས་ལ་གཏུགས་ནས་ངུས་པས་ཁོ་རང་འཚུབ་ཆ་ལངས་ནས་ཚུར་ཡོང་
སྟེ་མོའི་གཉའ་ནས་ཡང་ཡང་འཐེན་མཐར་ཁོ་མོ་གཞི་ནས་ཡར་ལངས་ཏེ་ལོ་ན་བགྲེས་
པའི་ཕ་མ་གཉིས་ནང་ན་ཡོད་པའི་སྦྲ་ངན་དེ་ལ་ཕྱག་གསུམ་འཚལ་རྗེས་སླར་ཡང་ངོ༌
གདོང་ས་ལ་སྦྱར་ནས་ངུས། སྐབས་འདིར་ཆེས་བཟང་བའི་བྱེད་ཐབས་ཉག་གཅིག་ནི་ཁོ་
མོ་དུས་ཐུང་ཙམ་ལ་ཅི་འདོད་དུ་ངུ་རུ་འཇུག་རྒྱུ་དེ་ཡིན་བསམ་སྟེ་ཁོ་རང་སར་ཙོག་མོད།
བློ་ཡུལ་ལས་འདས་པ་ཞིག་ལ་ཁོ་མོ་ཡར་ལངས་ནས་རྡོག་ཕྲེས་ཁུར་ཏེ་ངུ་ངག་གིས་ཕྱོགས་
གང་ལ་འགྲོ་དགོས”ཟེར། །
ཁོ་གཉིས་ཀྱིས་ངལ་གསོ་ཞིག་ཀྱང་མ་བྱས་པར་ཡུན་རིང་བཞུད། ལམ་ལ་ཆས་
སྐབས་རྒྱབ་ཕྱོགས་ན་ཡོད་པའི་ཟླ་བ་དེའང་རིམ་བཞིན་ཁོ་གཉིས་ཀའི་མདུན་ལ་བུད། ཁོ་
གཉིས་ཀར་ཐང་ཆད་པའི་སྣང་བ་མེད་ནའང་ལམ་གང་བོར་ཁོ་མོའི་ངུ་མཚམས་མ་ཆད་
221



གཡུ་དྲུག་དཀར་དཔེ་ཚོགས།
ལ་ད་རུང་མུ་མཐུད་དུ་ངུ་བཞིན་ཡོད་པས་ཁོའི་སེམས་པ་མ་བདེ་བར་ངལ་གསོ་བར་ཁ་
གཡར། ཁོས་རྡོག་ཕྲེས་མར་ལ་ཕབས་ཤིང་རུམ་གྱི་ར་ཙེ་ལེན་ཞོར”ཐང་ཆད་དམ”ཞེས་
དྲིས། །
མི་ཆད་ཀི”ཁོ་མོས་ངུ་ངག་གིས་ལན་བཏབ། །
“གལ་ཏེ་ཁྱོད་རང་འགྱོད་པ་སྐྱེ་ན་ད་ལྟ་ཕྱིར་འཁོར་ན་ནམ་མ་ལངས་གོང་ཁྱིམ་ལ་
སླེབས་རྒྱུ་རེད། ང་ལ་ཆུང་དུས་ནས་ཕ་མ་མེད་ཀྱང་ཁྱོད་ཀྱི་སེམས་ཁམས་ངས་རྟོགས་
ཐུབ། ངས་ཁྱོད་ལ་བཙན་སྐུལ་བྱེད་མི་འོས། ཡང་གཅིག་བཤད་ན་འུ་གཉིས་ཀའི་བྱེད་
སྟངས་འདི་བླུན་རྟགས་ཤིག་ཡིན་ཀྱང་སྲིད
“གལ་ཏེ་ཁྱོད་རང་འགྱོད་པ་སྐྱེས་པ་མིན་ན་དེ་དག་བཤད་མི་དགོས། ཁྱོད་དང་
མཉམ་དུ་ང་རང་དམྱལ་བར་འགྲོ་དགོས་ཀྱང་འགྱོད་པ་མེད།"
ཁོ་མོའི་ལྷག་བསམ་ཟོལ་མེད་དང་བློ་བརྟན་འགྱུར་མེད་ཀྱིས་ཁོའི་སྣ་གདོང་ནང་དུ་
ཚ་ལམ་མེར་སོང་སྟེ་ཅུང་ཙམ་མིན་ན་མིག་ཆུའང་ཤོར་སོང་། ཁོས་ཁོ་མོར་ལག་སྐྱེས་ཞིག་
སྟེར་རྒྱུ་ཡོད་ན་ཅི་མ་རུང་བསམ།
'ཕངས་པ་ཞིག་ནི་རང་ལ་གནའ་མིའི་གཏམ་དཔེ་ལྟར་མགོ་ན་སྐྲ་ལོ་སྤར་བ་གང་
དང་སྐེ་ན་སྲུང་མདུད་སྤར་བ་གང་མ་གཏོགས་ཅི་ཡང་མེད”ཁོས་དེ་ལྟར་བསམ་པ་དང་
མཉམ་དུ་ཨ་ལགས་འབྲོང་གིས་བྱིན་པའི་སྲུང་མདུད་དེ་ཡིད་ལ་ཤར་ནས་མྱུར་དུ་ཁོ་མོའི་
སྐེ་ལ་མདུད་དེ་འབྲོང་རིན་པོ་ཆེས་འུ་གཉིས་ལ་བར་ཆད་ཉེན་ཁ་ཅི་ཡང་མེད་གསུངས་
བྱུང་། ད་ཁྱོད་མ་ངུ”ཟེར། །
ཐུགས་རྗེ་ཅན”ཁོ་མོས་དད་པའི་ལག་ཟུང་བྲང་ཁར་ཁྱེར་ནས“ཁྱོད་ཀྱིས་ཁོང་ལ་ཇི་
ལྟར་ཞུས”ཞེས་དྲིས།
"ངས་རྩེ་གཞུང་སྡེ་བའི་བུད་མེད་ཅིག་ཁྲིད་ནས་ལྷ་སར་འགྲོ་རྩིས་ཡོད་པས་ཁྱེད་
222



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། –
ཀྱིས་ཕྱག་མོ་ཞིག་གཟིགས་རོགས་ཞེས་ཞུས། ཁོང་གིས་ཕྱག་མོ་གཟིགས་རྗེས་མཱ་རི་ཙེ་
ཐོན་དང་བར་ཆད་ཉེན་ཁ་ཅི་ཡང་མེད་གསུངས་བྱུང་། ང་ལ་དངུལ་སྒོར་གཉིས་ཡོད་པའི་
གཅིག་ཁོང་ལ་ཕུལ་རྗེས་སྲུང་མདུད་གཉིས་བསླངས་པ་དང་། འུ་གཉིས་ནམ་ཡང་ཁོང་
གིས་ཐུགས་ལ་འཛིན་རོགས་ཞུས། ཁོང་གིས་ངས་ཆོས་སྐྱོང་སྲུང་མར་བཅོལ་གདམས་
བྱེད་གསུངས་བྱུང་།”
ཁོ་མོའི་ངུ་ཆད་ཅིང་ཁོ་གཉིས་སླར་ཡང་ལམ་ལ་ཆས། ཡིན་ནའང་ཁོ་གཉིས་ཀྱི་རྐང་
བ་རིམ་བཞིན་ཇེ་ལྗིད་དུ་སོང་ནས་འདེགས་དཀའ་བ་དང་ལུས་ཡོངས་ཀྱི་ཤེད་ཤུགས་ཚར་
ཞིང་ལྷུ་ཚིགས་ཚང་མར་ན་ཟུག་སྐྱེས་ནས་མྱུར་ཚད་ཇེ་དལ་དུ་སོང་། དེ་རིང་ཚེས་བཅུ་
བདུན་ཡིན་པས་ཟླ་བ་ནུབ་རིར་ཡལ་ནས་ཅང་མ་འགོར་བར་ནམ་ཡང་ལངས་སྲིད་པ་
དང་། དེས་ན་ཁོ་གཉིས་ད་རུང་ཁོ་མོའི་སྡེ་བའི་ས་ཐོག་ནས་ཀྱང་བརྒལ་ཐུབ་མེད་པ་འདྲ་
བས་མུ་མཐུད་དུ་ཨམ་གཙིགས་བསྡམས་ནས་མདུན་དུ་བསྐྱོད།
ཟླ་བ་ནུབ་རི་དང་ཇེ་ཉེར་སོང་ཞིང་ཁོ་མོ་ཁོའི་རྗེས་སུ་ལུས། གློ་བུར་དུ་རྒྱང་ཕྱོགས་
ནས་སྤྱང་ཀི་ཞིག་གིས་རྣ་ལ་གཟན་པའི་ངུ་ཟུག་ཅིག་བྱས་པ་དང་ཁོ་མོ་ཇེ་མགྱོགས་ལ་
སོང༌། ཁོས་ཀྱང་ཁོ་མོར་སྒུག་བསྡད་ནས་ཁོ་མོའི་རྡོག་ཕྲེས་ཆུང་ཆུང་དེའང་བླངས་ནས་
རང་གིས་ཁུར་པ་ན་ཁོ་མོའི་རྐང་བ་ཟུང་ཇེ་ཡང་ལ་སོང་བའི་སྣང་བ་ཞིག་སྐྱེས་ནས་སྔར་
ལས་ཇེ་མགྱོགས་སུ་སོང་། ཡིན་ནའང་རིང་བོ་མ་སོང་བར་ཁོ་མོའི་རྐང་བ་གཉིས་སྔར་
ལས་ཇེ་ལྗིད་ལ་སོང་ཞིང་སླར་ཡང་ཁོའི་རྗེས་སུ་ལུས་པས་ངལ་གསོ་བའི་རེ་བ་མི་འདོན་
ཐབས་མེད་བྱུང་།
ཁོ་གཉིས་ས་ལ་ཙོག་ནས་ངལ་གསོ་ཡིད་ཚིམས་པ་ཞིག་བྱས་རྗེས་གཏན་ནས་ཡར་
ལངས་མ་ཐུབ། ཐ་ན་ཁོ་བོར་ཧ་ཅང་དུ་སྐོམ་སྐྱེ་བཞིན་ཡོད་ནའང་ར་ཙེ་བླངས་ནས་མེ་ཆ་
བརྡབ་རྒྱུ་དེའང་སྡུག་བསྔལ་ཆེན་པོ་ཞིག་ཡིན་པའི་སྣང་བ་སྐྱེས།
223



གཡུ་དྲུག་དཀར་དཔེ་ཚོགས།
“ང་རང་འདི་འདྲ་མྱུར་བའི་ངང་ནས་འདི་འདྲའི་ལམ་ཐག་རིང་བོ་ཞིག་ལ་སོང་བ་
ཐེངས་དང་བོ་ཡིན།"
“ང་ཡང་དེ་འདྲ་ཡིན”ཁོས་དེ་ཙམ་མ་གཏོགས་མང་བོ་བཤད་མ་ཐུབ། སྤྱང་ཀི་ཞིག་
གིས་ངུ་ཟུག་ཅིག་བྱས་མ་ཐག་སྤྱང་ཀི་མང་བོས་ཨ་ལན་སྟེར་བ་བཞིན་ངུ་ཟུག་བྱས། རྐང་
ལག་ཙམ་ཡང་འགུལ་འདོད་མེད་པའི་ཁོ་མོ་ཤེས་མེད་ཚོར་མེད་ངང་ཁོའི་གམ་ལ་བཅར།
“སྤྱང་ཀི་མང་བར་བལྟས་ན་འདི་ཕལ་ཆེར་ས་སྟོང་ཞིག་ཡིན་པ་འདྲ། དེས་ན་ནམ་
ལངས་ནའང་འུ་གཉིས་སུས་ཀྱང་མཐོང་མི་སྲིད” ཁོས་ཁོ་མོར་སེམས་གསོ་བྱེད་པ་བཞིན་
དེ་ལྟར་བཤད།
“འབྲོང་རིན་པོ་ཆེས་མཁྱེན།”
”བཤད་ཚུལ་ལྟར་ན་ལྷ་སར་འགྲོ་མཁན་རྣམས་ལམ་ལ་ཆས་པ་ནས་ཇོ་བོ་རིན་པོ་
ཆེས་ཐུགས་སུ་བཟུང་ཡོད་ཟེར།”
“ཇོ་བོ་རིན་པོ་ཆེས་མཁྱེན།།
ཟླ་བ་ནུབ་རིར་ཡལ་ཞིང་སྐར་མ་རྣམས་སྔར་ལས་ཇེ་གསལ་དུ་ཡོད། ཅུང་མ་འགོར་
བར་ཤར་ཕྱོགས་ཀྱི་གནམ་མཐའི་ཁ་དོག་ཐེངས་འགར་འགྱུར་ཞིང་རིམ་བཞིན་ཇེ་དཀར་
དུ་གྱུར། རྒྱང་ཕྱོགས་ཀྱི་ས་གནམ་འབྲེལ་མཚམས་ན་སྤྱང་ཀི་འགའ་ཡར་རྒྱུག་མར་རྒྱུག་
བྱེད་བཞིན་པ་མ་གཏོགས་ས་འདི་ན་སེམས་ཅན་གཅིག་ཀྱང་མེད་པ་འདྲ། །
རིམ་བཞིན་ནམ་ལངས་ནས་ཉི་མ་ཤར་བ་དང་ང་ཚོས་ད་གཟོད་ཁོ་གཉིས་གསལ་
བོར་མཐོང་ཐུབ་སྟེ། ཁོ་རང་ནི་མདོ་དབུས་མཐོ་སྒང་སྟེང་གི་འགྲོ་བ་ཕལ་ཆེར་དང་འདྲ་
བར་ཤ་མདོག་ནག་ལ་སྔོ་ཤས་ཆེ་བ་ལས་གཞན་ནག་ཅིང་སྟུག་པའི་སྐྲ་ལོ་རིང་བོ་སོག་
འདབས་བར་དུ་བཞག་ཡོད་པ་དང་། སྐམ་ཞིང་རིད་པའི་ངོ་སྨད་ལ་ད་རུང་ཡོངས་སུ་སྦོམ་
པོར་གྱུར་མེད་པའི་ཁ་སྤུ་ཐར་ཐོར་རེ་སྐྱེས་ཡོད། ཅུང་གཏིང་ལ་ལྷུང་བའི་མིག་ཟུང་ནི་
224



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
I
་
,
གཟེབ་ནང་གི་གཅན་གཟན་གཏུམ་པོའི་མིག་དང་ཡོངས་སུ་མཚུངས། དུ་འཐེན་ཞིག་
དང་གཏན་ནས་མི་འདྲ་ས་ནི་ཧ་ཅང་གྲལ་འགྲིག་པའི་སོ་ཡི་ཕྲེང་བ་གཉིས་ཀ་དཀར་
ཆིལ་ལེར་ཡོད་ལ་འདི་ནི་ཕལ་ཆེར་རྩམ་པ་ཁོ་ན་ཟོས་པའི་གྲུབ་འབྲས་ཉག་གཅིག་ཡིན་
པ་འདྲ། ལུས་ཀྱི་ཆ་ཤས་ཡོད་ཚད་ལས་ཡོངས་སུ་སྨིན་ཡོད་པ་ནི་སྦོམ་ཞིང་ཆེ་བའི་ངལ་
རྩོལ་པའི་ལག་པ་ཟུང་ཞིག་ཡོད་པ་དེ་ཡིན།
ཁོ་མོ་ནི་ཁོ་དང་བསྡུར་ན་ངོ་མདོག་ཅུང་དཀར་ཞིང་དམར་མདངས་རྒྱས་པ་དང༌།
ཉིན་མཚན་གཉིས་ལ་མ་གཉིད་པའི་ཁར་ཡུན་རིང་ངུས་པས་མིག་ཟུང་སྐྲང་ཞིང་དམར་
པོར་གྱུར་ཡོད་ནའང་སྨིན་མ་ཕྲ་ཞིང་ནག་ལ་གཟི་མ་རིང་ཞིང་ཕྱིར་འཁྱིལ་བ། སྲབ་ཅིང་
ཆུང་བའི་མཆུ་སྒྲོས་དེ་ཨ་ལགས་ཡིན་རུང་འོ་བྱེད་འདོད་པ་ཞིག་འདུག
གཉིས་པ།
ཁོ་གཉིས་ཀའི་མྱུར་ཚད་ཧ་ཅང་དལ་ནའང་ཕྱི་ཉིན་ཉིན་གུང་ས་ཐག་རིང་བོ་ཞིག་ལ་
སླེབས་འདུག འདི་རུ་ལོ་མང་རིང་ལ་མི་ཕྱུགས་བསྡད་མ་མྱོང་བའམ་མ་མཐའ་ཡང་ད་
རུང་བོའུ་སྐད་གྲགས་མ་མྱོང་བ་འདྲ་སྟེ་ཁོ་གཉིས་ཆུང་དུས་སམ་གསལ་བོར་བཤད་ན་ཁོ་
གཉིས་ཀྱིས་མེ་མདའ་མཐོང་བའི་དུས་དེ་ནས་བཟུང་ཤིན་ཏུ་མཐོང་དཀོན་པའི་རི་དྭགས་
མང་བོ་བློ་བདེ་བག་ཕེབས་ངང་ནས་རྩྭ་སྔོའི་བཅུད་ལ་རོལ་བཞིན་འདུག་པས་ཁོ་གཉིས་
ཀྱི་སྣང་བའང་ངང་ངམ་ཤུགས་ཀྱིས་སྐྱིད་པོར་གྱུར་ཏེ་འདི་རུ་ཇ་བསྐོལ་ནས་ངལ་གསོ་
བྱེད་བསམ་མོད། འོན་ཀྱང་འདི་ན་ཨོང་བ་རྡོག་གཅིག་ཀྱང་འཐུ་རྒྱུ་མེད་པས་ཁོ་གཉིས་
ཀྱིས་ངལ་གསོ་ཅུང་ཙམ་བྱས་རྗེས་མུ་མཐུད་དུ་མདུན་ལ་སྐྱོད། ཡིན་ནའང་རིང་བོ་འགྲོ་
མ་དགོས་པར་ཉག་ག་ཆུང་ཆུང་ཞིག་གི་ཕ་རོལ་ལ་བུད་མ་ཐག་འཚེར་རྙིང་ཞིག་མཐོང་བ་
225



གཡུ་དྲུག་དཀར་དཔེ་ཚོགས།
དང་། དེ་རུ་ཨོང་བ་སྐམ་པོ་ཅི་འདོད་དུ་ཡོད་པར་མ་ཟད་ཉེ་འགྲམ་ན་ཆུ་ཕྲན་ཞིག་ཀྱང་
ཡོད་ལ་དེ་བས་ཀྱང་སྟབས་བདེ་བ་ཞིག་ནི་ཐབ་ཀ་ཆུང་ཆུང་ཞིག་ཀྲོང་ངེར་ཡོད།
ཁོས་རྡོག་ཕྲེས་ནང་གི་རང་ཉིད་ཀྱིས”སླ་ང”རུ་འབོད་པ་དང་དོན་དངོས་སུ་ཡུ་བ་
མེད་པའི་ལྕགས་ཐོམ་ཞིག་ཡོད་པ་དེའི་ནང་ལ་ཆུ་གང་བླངས་ནས་ཡོང་དུས་ཁོ་མོས་ཀྱང་
ཐུ་བའི་ནང་ལ་ཨོང་བ་འགའ་བཏུས་ཡོང་སྟེ་ཐབ་ཀའི་གམ་ལ་བླུགས། ཁོས་ཐོག་མར་རྭ་
ཙེར་མེ་བསྒོས་ནས་འགའ་འཐེན་རྗེས་ཨོང་བ་རྡོག་གཅིག་ཚག་མགོར་གཏུག་ནས་ཤུགས་
ཀྱིས་སྤུར་བ་ན་དུ་བ་སྔོ་ལྷོག་ལྷོག་འཕྱུར་བ་དེ་ཁོ་མོར་བྱིན་པ་དང་། ཁོ་མོས་སེམས་ཆུང་
སྒོས་དེ་ཐབ་ཀའི་ནང་དུ་བཞག་ནས་སྟེང་ལ་ཨོང་བ་འགའ་བསྒྲིགས་རྗེས་ཐབ་ཀའི་བུ་ག་
གཅིག་ནས་རིམ་བཞིན་ཕུ་བརྒྱབ།
ཁོས་རྡོག་ཕྲེས་ནང་གི་དངོས་རྫས་རྣམས་ཕྱིར་ལེན་ཞོར”གལ་ཏེ་ད་རུང་ཉིན་བཅུ་
ལྷག་རིང་བྲོ་ག་སློང་ས་ཞིག་ལ་མ་འཕྲད་ནའང་འདང་རྒྱག་མེད་”ཟེར། །
"་ངས་ཀྱང་རྩམ་པ་ཚར་ཁུག་གང་ཁྱེར་ཡོང་ཡོད། མང་བོ་ལེན་མ་ཕོད… ཁོ་མོས་
ངུ་ངག་གིས”ཤུལ་ན………..ཁོང་གཉིས་ལའང་མང་བོ་མེད”ཟེར་ནས་སླར་ཡང་ངུས་བྱུང་།
“ཁྱོད་ཀྱིས་ཁྱེར་ཡོང་མི་འོས། གལ་ཏེ་ང་ཡོད་ན་འུ་གཉིས་ལྟོགས་མི་སྲིད”ཁོས་ཁ་
ནས་དེ་ལྟར་བཤད་ནའང་དོན་དངོས་སུ་ཁོང་གཉིས་ལྟོགས་སྲིད་མིན་ཁོ་ལ་ཡང་གདེང་
ཚོད་ཆེན་པོ་མེད། ཁོ་མོའི་ངུ་ཆད་ཅིང་ཁ་གདང་སྟེ་ཕྱི་ཕྱོགས་སུ་བལྟས་ནས་ཡུན་རིང་
བསྡད་རྗེས“ལྟོས། ལྟོས་ཤིག”ཟེར།
ཁོས་ཁོ་མོའི་མིག་གིས་ཅེར་ཕྱོགས་ཏེ་ཁོང་གཉིས་ཡོང་ལམ་ལ་བལྟས་ཚེ་ཉག་ཁ་
དེ་ན་མེ་མདའ་ཁུར་བའི་རྟ་ཞོན་གསུམ་གྱིས་རྟ་ཁ་འཐེན་ནས་ཁོང་གཉིས་ཀྱི་ཕྱོགས་སུ་
བལྟས་འདུག་པས་ཁོ་རང་ཡང་ཡུད་ཙམ་ལ་ཧ་ལས་པ་དང༌། གློ་བུར་དུ་ཡིད་ལ་ཅི་ཞིག་
ཤར་བ་བཞིན”རེམ། ངོ་གདོང་ཡོངས་ལ་ཐལ་བ་སྐུས་ཤིག”ཟེར།
226



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
"འབྲོང་རིན་པོ་ཆེས་མཁྱེན། རེམ་པར་མཱ་རི་ཙེ་ཐོན། ཨོཾ་མཱ་རི་ཙེ་སྭཱ་ཧཱ། ཨོཾ་མཱ་རི་
ཙེ་སྭཱ་ཧཱ…"
'ཨོཾ་མ་རི་ཙེ་སྭཱ་ཧཱ… "
རྟ་བ་དེ་ཚོ་རིམ་བཞིན་ཉེ་སར་ཡོང་བ་ན་ཁོ་མོའི་གདོང་མདོག་གློ་བུར་དུ་སྐྱ་བོར་
གྱུར་ནས“མ་བཟང་། སྟོང་དཔོན་རེད”ཟེར།
སྟོང་དཔོན་ཁོ་གཉིས་ཀའི་གམ་ལ་སླེབས་ནས་ཁོ་མོའི་གདོང་ལ་ཡུན་རིང་ཅེར་རྗེས་
ད་གཟོད་འགྲམ་ཤ་གཉིས་ཀ་འགུལ་ཙམ་འགུལ་ཙམ་བྱས་ཤིང་གཞི་ནས“ཧ་ཧ། འབྲོང་
རིན་པོ་ཆེས་མོ་རྩིས་གནང་བར་ནོར་འཁྲུལ་ག་ལ་ཡོད། ཧ་ཧ། ཧ་ཧ”ཟེར་ཞོར་མར་
བབས།
''མ་གཞི་འབྲོང་ཚང་གིས་འུ་གཉིས་ཀ་གཡོ་ཚོང་བྱས་སོང་།”ཁོས་སྐད་དམའ་མོས་
དེ་ལྟར་བཤད། ཡིན་ནའང་ཁོ་མོའི་གདོང་ལ་ཐལ་བ་སྐུས་ཡོད་པའི་ཁར་ངོ་མདོག་རྩ་བ་
ནས་ཤོར་ཞིང་ཨ་ལགས་ཡིན་རུང་འོ་བྱེད་འདོད་པའི་ཁ་ཆུང་ཆུང་དེ་ཆེ་རུ་གདང་འདུག་
པ་ལས་གཞན་གྱིས་ཅི་བཤད་གཏན་ནས་མ་གོ།
བློ་ཡུལ་ལས་འདས་པ་ཞིག་ལ་སྟོང་དཔོན་སར་བབས་རྗེས་ཐད་ཀར་ཁོ་མོར་མི་འཇུ་
བར་མིག་ཟུང་ཆེ་རུ་བགྲད་དེ་ཁོ་གཉིས་ཀའི་རྡོག་ཁྲེས་སློག་ཅི་ཐུབ་བྱས་མོད། འོན་ཀྱང་
ཁོའི་ཡིད་ཚིམས་པའམ་ཡང་ན་བློ་ལ་འབབ་པའི་དངོས་པོ་ཅི་ཡང་མ་རྙེད་པས་ཧ་ཅང་
ཡིད་ཕམ་ནས་ཅུང་ཙམ་སྡོད་པ་དང་། སླར་ཡང་སྨྱོན་པ་བཞིན་ཁོའི་རུམ་ཕྱི་ནང་ཞིབ་
མོར་སློག་ཅིང་སྐབས་ཤིག་མིག་ཟུང་སྔར་ལས་ཇེ་ཆེར་གྱུར་ནས་འགུལ་ཙམ་ཡང་མི་བྱེད་
པར་ཡུད་ཙམ་བསྡད་རྗེས་ཧ་ཅང་སེམས་ཆུང་སྒོས་ལག་པ་ཕྱིར་བླངས་ནས་སྤར་ཁ་ཕྱེས་
པ་ན་དྲོད་ལམ་ལམ་བྱེད་པའི་དངུལ་སྒོར་གཅིག་ཡོད། སྟོང་དཔོན་གྱིས་ཧ་ཅང་བྱང་ཆ་
227



གཡུ་དྲུག་དཀར་དཔེ་ཚོགས།
ལྡན་པའི་ངང་ནས་དངུལ་སྒོར་དེ་མཐེ་བོང་དང་གོང་མཛུབ་བར་ལ་བཟུང་སྟེ་ཕུ་ཞིག་
བརྒྱབ་མ་ཐག་རྣ་རྩར་ཁྱེར་ནས་ཡུད་ཙམ་ཉན་རྗེས་མིག་ཟུང་ཇེ་ཆུང་དུ་གྱུར་ཞིང་འཛུམ་
མདངས་ཅུང་ཙམ་རྒྱས་བཞིན་རང་གི་རུམ་ལ་བཅུག་ནས་མུ་མཐུད་དུ་ཁོ་རང་སྔོག་
བཤེར་བྱས་ཀྱང་ད་ཐེངས་ཅི་ཡང་མ་རྙེད།
“གལ་ཏེ་ཁྱོད་ལ་ད་རུང་དངུལ་སྒོར་གཅིག་ཡོད་ན་ངས་ཁྱོད་སྲོག་ཐར་བཏང་ཆོག་
སྟོང་དཔོན་ཧ་ཅང་ཡིད་ཕམ་ཞིང་ཐབས་ཟད་ནས་དེ་ལྟར་བཤད།
ཨ་ལགས་འབྲོང་གི་ལག་ན་ང་ལ་དངུལ་སྒོར་གཅིག་ཡོད།“ཁོ་རང་ཁོང་ཁྲོ་ལངས་
ནས་འདར་སིག་སིག་བྱེད་ཞོར”ངས་དེ་འབྲོང་གི་ལག་ནས་མི་སྐྱུར་ལ་ཁྱོད་ལའང་མི་
སྟེར”ཟེར།
''དམུ་རྒོད་འདྲ་བའི་སྤྲང་ཕྲུག ངས་ཁྱོད་ད་ལྟ་ཉིད་ལ་ཕྱི་མར་མངགས།“སྟོང་དཔོན་
ཡང་ཁྲོ་བར་གྱུར་ཏེ་དཀྲུམ་མདའ་ཤུབས་ལས་བཏོན་པ་ན་ཁོ་མོས་ངག་མ་ཁྲོལ་ནའང་སྟོང་
དཔོན་གྱི་རྐང་བར་འཇུས་ཏེ་རང་གི་སྐྱེ་བསྟན་ནས་ཞུ་བ་བྱས། །
'སྟོང་དཔོན་ལགས། སྤྲང་ཕྲུག་འདི་ཕྱིར་ཁྲིད་ནས་གཡོག་པོ་བྱེད་དུ་བཅུག་ན་མི་
བཟང་ངམ”སྟོང་དཔོན་གྱི་འཁོར་ཞིག་གིས་ཀྱང་དེ་ལྟར་བཤད། །
“རེད་ཡ། སྤྲང་ཕྲུག་འདིའི་སྟེང་ལ་མདེའུ་གཅིག་བརླག་པ་ལས་ཁོ་རང་ངའི་གཡོག་
པོ་བྱས་ན་མི་བཟང་ངམ། སྤྲང་ཕྲུག་འདིས་མ་མཐའ་ཡང་བེའུ་རྫི་བྱེད་ལོས་ཐུབ།“སྟོང་
དཔོན་གྱིས་དེ་ལྟར་བཤད་ཞོར་དཀྲུམ་མདའ་ཕྱིར་བཅུག་པ་དང་། ཡང་བསྐྱར་ཁོ་བོའི་
སྐ་རགས་གྲོལ་ནས་སྔོག་བཤེར་ཡིད་ཚིམས་པ་ཞིག་བྱས་ཀྱང་དོང་ཙེ་གཅིག་ཀྱང་མ་རྙེད་
པས་སེམས་པ་ཧ་ཅང་ཕམ་པར་གྱུར་ཏེ་ཕྱིར་འགྲོ་བའི་ལག་བརྡ་བྱས།
''སྟོང་དཔོན་ལགས། མོ།།
“ཁོ་མོའང་རྐང་ཐང་དུ་འགྲོ་རུ་ཆུག བུད་མེད་ཀྱིས་སྡུག་མ་མཐོང་ན་སྐྱིད་མི་ཤེས།
228



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
སྟོང་དཔོན་འཁོར་དང་བཅས་པས་རྟ་གོང་ནས་ཨོང་ཤ་གཡས་ལ་བཞག་ཅིང་གཡོན་
ལ་བཞག སྐད་ཆ་ཚིག་གཅིག་རེ་དང་ཧབ་ཆ་ཐག་ཐག་རེ་བྱེད་ཞོར་ཁོ་གཉིས་ཀྱི་རྗེས་
ནས་དེད་ཡོང་།
ཁོ་མོའི་མཛེས་པའི་མིག་ཟུང་རྐྱང་བའི་སྟེང་ལ་མཆི་མའི་རྒྱུན་གྱིས་མཐོང་ལམ་
བཀག་པས་སར་འགྱེལ་ཞོར་དང་ཡར་ལངས་ཞོར་བྱས་ནས་སོང་བ་དང༌། ཁོས་ཕྱོགས་
གཅིག་ནས་རང་ཉིད་དེ་ཉིན་ཨ་ལགས་འབྲོང་གི་སར་སོང་སྟེ་བུད་མེད་ཅིག་ཁྲིད་ནས་ལྷ་
སར་འགྲོ་རྒྱུ་བཤད་པར་འགྱོད་པ་སྐྱེས་ཤིང་ཕྱོགས་གཅིག་ནས་ཨ་ལགས་འབྲོང་གིས་སྙིང་
རྗེ་མེད་པར་ཁོ་གཉིས་གཡོ་འཚོང་བྱས་པར་ཞེ་སྡང་ལངས། རིམ་བཞིན་ཁོ་གཉིས་སྟོང་
དཔོན་གྱི་ལག་ནས་ཇི་ལྟར་བྱས་ན་ཐར་བར་བསམ་བློ་བཏང་། འདང་བརྒྱབ་ཀྱིན་བརྒྱབ་
ཀྱིན་མདུན་ལ་འགྲོ་རྒྱུའང་བརྗེད་དེ་ཡར་ལངས་ནས་བསྡད། ཐག་སྒྲ་ཞིག་དང་མཉམ་དུ་
ཁོའི་ཕྱིར་མངོན་པའི་དཔུང་བ་གཡས་པ་སྦྲིད་དམ་མེར་སོང་བ་དང་ཁོ་རང་ཧད་ཀྱིས་ཕྱིར་
འཁོར། སྟོང་དཔོན་གྱི་རྟ་ལྕག་གི་སྣེ་མོ་ད་རུང་བར་སྣང་ན་ལྡིང་བསྐོར་རྒྱག་གིན་འདུག
ཁོས་རང་གི་དཔུང་བར་བལྟས་དུས་ཁམ་དམར་དུ་གྱུར་འདུག་ལ་རིམ་བཞིན་མཛུབ་ཆུང་
འདྲ་བ་ཞིག་སྐྲང་ཡོང་།
“སྤྲང་ཕྲུག རེམ་པར་སོང་སྟོང་དཔོན་གྱིས་རྟ་ལྕག་གནམ་ལ་ཕྱར་ནས་མུ་མཐུད་དུ་
ཁོ་རང་ཕྱུགས་ཟོག་ལྟར་དུ་དེད། སྣང་ཚུལ་དེ་མཐོང་རྗེས་ཁོ་མོ་སྔར་ལས་སྐྱོ་གདུང་ཆེན་
པོས་ངུས།
“མ་ངུ་། མ་མཐའ་ཡང་ཁྱོད་རང་ཕ་མ་གཉིས་དང་གཏན་བྲལ་བྱེད་མ་དགོས།”ཁོས་
སྐད་དམའ་མོས་དེ་ལྟར་བཤད་ཞོར་ཁོ་མོའི་ཕུ་རུང་ནས་འཐེན་ཙམ་བྱས་ཀྱང་ཁོ་མོས་ཅི་
ཡང་མ་ཚོར་བ་འདྲ་བས་ཁོས་སླར་ཡང་ཁོ་མོའི་ལག་པ་བཙུར་ཙམ་བྱས་པ་ན་ཁོ་མོས་ད་
གཟོད་ཁོའི་གདོང་ལ་བལྟས།
229



གཡུ་དྲུག་དཀར་དཔེ་ཚོགས།
ཁོས་མིག་བརྡ་ཞིག་དང་མཉམ་དུ་སྔར་ལས་ཀྱང་སྐད་དམའ་མོས“ངེས་པར་དུ་ཐར་
ཐབས་བྱེད”ཟེར།
ཁོ་མོ་གློག་ལ་འཕྲད་པ་བཞིན་ལུས་ཡོངས་སྦྲིད་པར་གྱུར་པ་དང་རྐྱང་ནས་ཆུང་ངུར་
གྱུར་པའི་མིག་ཟུང་ཆེར་སོང་སྟེ“ཁྱོད་ཀྱིས་ཅི་ཞིག་བྱེད་བསམ་བཞིན་ཡོད། ངས་ཁྱོད་ལ་
གནོད་བྱས་སོང་། ངས་ཁྱོད་ལ་མུ་མཐུད་དུ་གནོད་བྱེད་མི་ཕོད། ངས་ཁྱོད་ལ་ཞུ་བ་བྱེད།
ངས......"
སྐྲག་མི་དགོས། ཁྱོད་ཀྱིས་ངའི་མིག་བརྡ་ལ་བལྟས་པས་ཆོག”
“མིན་མིན།”ཁོ་མོས་སྐད་ཅོར་བརྒྱབ།
''སྤྲང་ཕྲུག ཁྱོད་ཀྱིས་ཁོ་མོར་ཅི་ཞིག་བཤད་ཀྱིན་ཡོད། ཁྱོད་ཀྱིས་ད་རུང་ཁོ་མོར་
བསླུ་བྲིད་བྱེད་ཕོད་དམ།“སྟོང་དཔོན་གྱིས་ངར་སྐད་སྒྲོག་བཞིན་ཁོ་བོར་ལྕག་གིས་བྲབས་
ཤིང་རྟ་ལ་ཡོབ་རྡུང་བྱས་ཏེ་ཁོ་ལ་ཐུག་བརྒྱབ་ནས་ས་ལ་འགྱེལ་དུ་བཅུག་པ་ན་ཁོས་སྡུག་
སྐད་དང་འཁུན་སྒྲ་མཉམ་དུ་སྒྲོག་བཞིན་འཕག་འཚག་བརྒྱབ། །
“སྤྲང་ཕྲུག ཡར་ལོངས། རེམ། རེམ་པར་ཡར་མི་ལངས་ན་ངས་ཁྱོད་ཀྱི་སྟེང་ལ་རྟ་
སྤོ་རུ་འཇུག་རྒྱུ་ཡིན།”སྟོང་དཔོན་གྱིས་རྟ་ཁ་གཡས་དཀྱུ་གཡོན་དཀྱུ་བྱེད་ཞོར་ཡང་ཡང་
དེ་ལྟར་བཤད། ཡིན་འང་ཁོས་མུ་མཐུད་དུ་འཁུན་སྒྲ་སྒྲོག་པ་དང་འགྲེ་ལོག་རྒྱག་པ་ལས་
གཏན་ནས་ཡར་མ་ལངས་པས་སྟོང་དཔོན་ཐབས་ཟད་དེ་འཁོར་གཉིས་ཀ་ས་ལ་བབས་
ནས་བལྟ་རུ་བཅུག འཁོར་གཉིས་ཀྱིས་ཁོའི་ལུས་ཡོངས་ལ་ཡུན་རིང་ཞིབ་བལྟ་བྱས་ཀྱང་
ཁོ་རང་ཚད་འདིར་སླེབས་དགོས་པའི་རྒྱུ་རྐྱེན་གང་ཡང་མ་རྙེད་པས་ཚིག་པ་ཟོས་ནས་ཁོས་
ཕལ་ཆེར་གཡོ་རྫུ་བྱེད་བཞིན་པ་འདྲ”ཞེས་སྟོང་དཔོན་ལ་ཡར་ཞུ་བྱས།
སྟོང་དཔོན་ཁྲོ་བར་གྱུར་ཏེ“བཟང་གི ཁྱོད་རང་འགྲོ་འདོད་མེད་ན་ངས་ཁྱོད་གཏན་
དུ་འདི་རུ་བཞག་ཆོག”ཟེར་ནས་དཀྲུམ་མདའ་ཤུབས་ལས་བཏོན།
230



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
རིག་
''མ་རེད་ཡ། ང ང་ལ…….རྒྱུ་གཟེར་དྲག་པོ་ཞིག་ཡོད་པ་དེ…"
སྐད་ཆ་འདི་གོ་རྗེས་ཁོ་མོའི་ལུས་ལ་སླར་ཡང་གློག་འཁྱུག་པ་ལྟར་གྱུར་ཅིང་སྙིང་ཁ་
ནང་ནས་ཐོན་ལ་ཁད་བྱས། རྒྱུ་མཚན་ནི་ཁོ་གཉིས་འཕྲད་ནས་ལོ་གཅིག་ཙམ་འགོར་བའི་
རིང་ལ་ཁོ་བོར་རྒྱུ་གཟེར་དྲག་པོ་ཞིག་འཕར་མ་མྱོང་ལ་སྔོན་ཆད་ཀྱང་དེ་འདྲ་ཡོད་རབས་
བཤད་རྒྱུ་མེད་པས་ན་ཁོས་ཕལ་ཆེར”ཐར་ཐབས”བྱེད་རྩིས་ཡོད་པ་རེད་བསམ།
“སྡུག་ཤི་རྒྱག་རྒྱུའི་སྤྲང་ཕྲུག་འདི།”སྟོང་དཔོན་གྱིས་དཀྲུམ་མདའ་ཕྱིར་བཅུག་ནས་
མར་བབས་ཏེ“ཝེ། ཐབས་ཅི་ཡོད”ཟེར།
“གང་དགར… གཟེར་དུ་འཇུག་པ་ལས་ཐབས་ཅི་ཡང་མེད།”ཁོས་མུ་མཐུད་
དུ་འགྲེ་ལོག་རྒྱག་བཞིན་དེ་ལྟར་བཤད། །
''ཅི་ཙམ་འགོར་ན་ད་གཟོད་དྭངས་ཐུབ།”
“ཐུང་ན….ཇ་ཡུན་ཙམ། རིང་ན….ཉིན་གཅིག་
“སྤྲང་ཕྲུག་འདི… ''སྟོང་དཔོན་ཡར་དགྱེས་ནས་ཉི་མར་གཅིག་བལྟས་རྗེས་འདི་
རུ་ཅུང་ཙམ་འདུག དོན་མེད་དུ་སྡོད་པ་ལས་ཇ་འཐུང་ནས་བསྡད་ན་འགྲིག་ག”ཟེར་བ་ན་
འཁོར་གཉིས་ཀྱིས་རང་རང་གི་ཏ་ལེན་སར་ཕབས་ཏེ་ནང་ནས་ཨོང་བ་དང་བཟའ་ཆས་
བླངས་ཡོང་། །
'སྟོང་དཔོན་ལགས།”
“ཅི་རེད། འོ། ད་ལྟ་གཤིས་ཀ་ཇེ་འཇམ་དུ་འགྲོ་བཞིན་འདུག་ལ་བརྩི་བཀུར་ཡང་
ཤེས་ཀྱིན་འདུག བཟང་གི འདི་འདྲ་བྱས་ན་རང་གི་ལུས་ལ་རྟ་ལྕག་ཉུང་ཙམ་ཕོག་སྲིད།”
“དེ་རེད། སྟོང་དཔོན་ལགས།“ཁོས་མུ་མཐུད་དུ་འཁུན་སྒྲ་སྒྲོག་ཞོར“ཁྱེད་ཀྱིས...
ངེད་གཉིསངོ་མ་ཕྱིར་ཁྲིད་རྒྱུ…ཡིན་ནམ”ཟེར།
“ཧ་ཧ། དེ་བཤད་དགོས་སམ། སྤྲང་ཕྲུག་འདི།"
231



གཡུ་དྲུག་དཀར་དཔེ་ཚོགས།
"དེས་ནངས་ཁྱོད་ལ་དྲང་མོར་བཤད།“ཁོས་རང་ལ་ཅེར་འདུག་པའི་ཁོ་མོར་
མིག་བརྡ་ཞིག་བྱས་ནས“ངེད་གཉིས་ཀྱིས་དང་ཐོག...ཁྱོད་ཚོ་ཇག་པསྐོར་ཞིག་
རེད་བསམ་སྟེ… ངའི་ཚེ་གསོག་སྤར་བ་གང་བོས་ཁོ་མོར… ཉོས་པའི… བྱུ་རུའི་སྐེ་
རྒྱན་དེ…༌
''ཅི་ཞིག་ཅི་ཞིག བྱུ་རུའི་སྐེ་རྒྱན།”སྟོང་དཔོན་གྱིས་ཁོའི་ཚིག་མཚམས་བཅད་ཅིང་
མིག་ཟུང་སྒོར་སྒོར་དུ་གྱུར་ནས”གང་ན་ཡོད”ཟེར།
ཁོ་མོའི་སྙིང་ཆུང་དྲག་ཏུ་འཕར་ལྡིང་བྱས་ཤིང་མགྲིན་པ་འགག་ལ་ཁད་དུ་གྱུར་
ནས་མཆིལ་མ་ཡང་ཡང་མིད་དེ་ཡིད་ལ་གང་ཤར་གྱི་བླ་མ་སྲུང་མ་ཡོད་ཚད་ལ་ཁོག་ནས་
གསོལ་འདེབས་བྱས།
“རེད་ཡ། བྱུ་རུའི་སྐེ་རྒྱན་ཞིག་ཁོས་འཁུན་སྒྲ་རེ་དང་ཚིག་འབྲུ་རེ་བྱས་ནས་བཤད་
རྒྱུར“གལ་ཏེ… ཁྱོད་ཀྱིས་ངེད་གཉིས…ཕྱིར་ཁྲིད་རྒྱུ་ཡིན་ན… དེ་བསྐྱུར་ནས་ཅི་
བྱེད༌ཟེར།
རེད་ཡ་རེད་ཡ། གང་ན་ཡོད།
“ངེད་གཉིས་ཀྱིས་ཁྱོད་ཚོ་མཐོང་མ་ཐག…ཇག་པ་སྐོར་ཞིག་རེད་བསམ་ནས..
དེ་གར་སྦས་བྱུང་།”
''རེམ་རེམ།”སྟོང་དཔོན་གྱིས་འཁོར་གཉིས་ལ་ཁྱོད་གཉིས་ཀའི་སུ་ཞིག་སོང་ནས་
རེམ་པར་ཁྱེར་ཤོག”ཟེར།
ཁོ་གཉིས་ཀསརྙེད་རྒྱུ་མ་རེད། ང་ཡང་འགྲོ་མི་ཐུབ།
''མོས་གང་དུ་སྦས་ཡོད་ཨེ་ཤེས།"
''ལོས་ཤེས།"
"དེས་ན་བཟང་གི ''སྟོང་དཔོན་གྱིས་འཁོར་གཅིག་ལ་མཛུབ་མོ་བཙུགས་ཏེ “ཁྱོད་
232



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
དུས་
ཀྱིས་ཁོ་མོ་ཁྲིད་ནས་སོང་”ཟེར་བ་དང་། སླར་ཡང”མིན་མིན། མི་རྣམས་ལ་རློམ་རྒྱུ་མེད།
ང་རང་དངོས་སུ་འགྲོ་དགོས། ཁྱོད་གཉིས་ཀྱིས་ཇ་སྐོལ་ནས་པེ་ལེན་བྱས་ཏེ་སྡོད་
”ཟེར་ནས་
ཁོ་མོ་འཁོར་ཞིག་གི་རྟ་ལ་བསྐྱོན་ནས་བསམ་དབང་དྲན་དབང་མ་བྱིན་པར་ཁྲིད་སོང་།
གསུམ་པ།
ཁོས་མུ་མཐུད་དུ་འཁུན་སྒྲ་དྲག་ཏུ་སྒྲོག་པ་དང་འགྲེ་ལོག་བར་མེད་དུ་བརྒྱབ།
དབྱར་གཞུང་གི་ཉི་མ་རིང་ཞིང་ཚ་དྲོད་ཆེ་ལ་མི་རྣམས་རང་ཤུགས་སུ་ཐང་ཆད་
ཅིང་གཉིད་འབབ་པར་བྱེད་པས་འཁོར་གཉིས་ཀའི་སུའང་ཆུ་ལེན་དུ་འགྲོ་འདོད་མེད་
པས་ཁོ་གཉིས་ཀྱིས་རྩོད་པ་ཡུན་རིང་བྱས་མཐར་འཇུ་རེས་བྱས་ཏེ་སུ་ཕམ་ན་དེ་ཆུ་ལེན་
དུ་འགྲོ་རྒྱུར་གྲོས་མཐུན་བྱུང་མོད། འོན་ཀྱང་ཁོ་གཉིས་ཡར་ལངས་ཏེ་རང་རང་གི་མཚོན་
ཆ་གྲོལ་ནས་ཕན་ཚུན་གྱི་སྐ་རགས་ལ་འཇུས་ཏེ་སྟོབས་ཤུགས་ཅུང་ཙམ་བཀོལ་བ་ན་
སྔར་ལས་ཐང་ཆད་པར་གྱུར་པས་གཉིས་ཀས་མ་གྲོས་རང་མཐུན་གྱིས་ཅིག་ཤོས་ཀློད་ནས་
སར་བསྡད་པ་དང་། མཇུག་མཐར་རྩྭ་རིང་རྩྭ་ཐུང་བླངས་ནས་རྒྱལ་ཕམ་ཐག་གཅོད་རྒྱུ་
བྱས། འདི་ནི་སྤྱིར་ན་བྱིས་པ་ཚོའི་རོལ་རྩེད་ཀྱི་རིགས་ཤིག་ཡིན་ཏེ་གཅིག་གིས་སྤར་མོའི་
ནང་ནས་རིང་ཐུང་མི་མཉམ་པའི་རྩྭ་རྐང་གཉིས་ཀྱི་མགོ་མཉམ་པར་ཕུད་དེ་ཅིག་ཤོས་
ལ་འདེམས་སུ་བཅུག་ནས་རིང་བོ་རེག་མཁན་རྒྱལ་བ་དང་ཐུང་བ་རེག་མཁན་ཕམ་པར་
བརྩི་བ་ཡིན་ལ། མི་དར་མ་ཚོས་ཀྱང་ཞི་བའི་སྒོ་ནས་རྒྱལ་ཕམ་ཐག་གཅོད་སྐབས་ད་རུང་
ཆུང་དུས་ནས་གོམས་པར་གྱུར་པའི་བྱེད་ཐབས་འདི་བཀོལ་གྱིན་ཡོད། དུས་ཚོད་རིང་
བོ་བཀོལ་མ་དགོས་པར་ཁོ་གཉིས་རྒྱལ་ཕམ་གསལ་འབྱེད་བྱུང་བས་རྩྭ་རྐང་ཐུང་བ་རེག་
མཁན་དེ་ཧ་ཅང་མི་འདོད་པའི་ཚུལ་གྱིས་ཆུ་ལེན་ཏུ་སོང་།
233



གཡུ་དྲུག་དཀར་དཔེ་ཚོགས།
ཅིག་ཤོས་ཀྱི་གདོང་ལ་རྒྱལ་ཁ་ཆེན་པོ་ཐོབ་པའི་སྤྲོ་ཉམས་ཤིག་ཤར་ཏེ་དལ་ལྷོད་བག་
ཕེབས་ཀྱིས་མེ་ཁ་གསོས་ནས་ཇ་བསྐོལ་བར་གྲ་སྒྲིག་བྱས།
སྐབས་འདིར་ཁོས་མུ་མཐུད་དུ་འཁུན་སྒྲ་སྒྲོག་ཞོར་ཞིབ་ལྟ་ཞིག་བྱས་པ་ན་འཁོར་
གཉིས་ཀྱི་མེ་མདའ་མདེལ་སྟར་དང་བཅས་པ་ཁོ་དང་ཐག་མི་རིང་བའི་སར་ཡོད་པ་མ་
ཟད་མེ་མདའ་གཅིག་ནི་ཡུལ་ཕྱོགས་འདིའི་མི་རྣམས་ཀྱིས་རྒྱ་གར་མའོ་ཙི“རུ་འབོད་པ་
དང་། དོན་དངོས་སུ་འཇར་མན་ནས་ཐོན་པའི་མའོ་སི(lause)མེ་མདའ་ཞིག་རེད། ཁོ་
རང་མེ་མདའ་རིགས་འདི་ལ་ཅུང་ཙམ་ལག་བྱང་དུ་སོང་ཡོད་དེ། ལོ་གཅིག་ཙམ་གྱི་སྔོན་
ལ་ཁོ་རང་ཁྱིམ་ཚང་ཕྱུག་པོ་ཞིག་ལ་ལུག་རྫིར་བསྡད་པ་དང་། དེ་ཚང་ལ་འདི་འདྲའི་མེ་
མདའ་ཞིག་ཡོད་པ་དེ་ཁོ་བོར་ཁུར་དུ་བཅུག་པར་མ་ཟད་མདེའུ་ར་རྐྱལ་གང་ཡོད་པ་ལས་
གང་འདོད་དུ་བླངས་ཆོག ཕལ་ཆེར་ཁོ་རང་ཁྱིམ་ཚང་དེ་ནས་ཁ་གྱེས་ལ་ཉེ་བའི་མཚན་
མོ་ཞིག་ལ་རྐུན་མ་ཞིག་གི་ཞོན་རྟ་བསད་ནས་ལས་ངན་དེ་གསོན་བཟུང་བྱས་པས་ཁྱིམ་
ཚང་དེས་ཀྱང་ཁོ་བོར་རྩིས་འདང་ཇེ་ཆེར་སོང་སྟེ་ཅུང་ཙམ་མིན་ན་བུ་མོ་ཆུང་བའི་མག་
པར་བཞག་སོང་། ཡིན་ནའང་དེ་དུས་ཁོ་རང་ཁོ་མོར་ཁ་ཐུག་ཡོད་པས་ཁྱིམ་ཚང་དེའི་
ལས་ཀ་བསྐྱུར་ནས་སོང་། ཁོ་རང་འགྲོ་ཁར་ཁྱིམ་ཚང་དེས་ད་རུང་ཁོ་བོར་ཕལ་ཆེར་སོ་
མ་ཡིན་པའི་སློག་པ་ཞིག་དང་དངུལ་སྒོར་གཉིས་བྱིན་པའི་གཅིག་ནི་ཨ་ལགས་འབྲོང་གི་
ལག་ན་ཡོད་པ་དང་ཅིག་ཤོས་ནི་སྟོང་དཔོན་གྱི་ལག་ན་ཡོད་པ་དེ་ཡིན། །
“གལ་ཏེ་མེ་མདའ་གན་ལག་ལ་ཐོན་ན་རང་ཉིད་ཐར་ཐུབ་མོད། གལ་ཏེ་ཁོག་ན་
མདེའུ་མེད་ན་ཁོ་རང་ཚུར་ཐོན་རེག་བར་ལ་འཚག་རྒྱུ་མ་རེད། གལ་ཏེ་གློ་གྲི་ཞིག་ཡོད་
ན་ལས་སླ་མོ་ཡིན། གལ་ཏེ་དབྱུག་པ་སྦོམ་པོ་ཞིག་ཡོད་ཀྱང་ཆོག མེ་མདས་དབྱུག་པ་
བྱས་ན་མི་ཆོག་གམ།” ཁོས་དེ་ལྟར་བསམ་ཞོར་ལོབས་སྲོལ་ལྟར་གསོལ་འདེབས་ཤིག་
བྱས་ནས་སྔར་ལས་ཀྱང་སྐད་ཆེན་པོས་འཁུན་སྒྲ་སྒྲོག་ཞོར་རིམ་བཞིན་མེ་མདའི་ཕྱོགས་
_234



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
།
སུ་འགྲེ་ལོག་བརྒྱབ་ནས་སོང་ཞིང་ཤུགས་ཀྱིས་ལག་བསྙོབ་བྱས་ན་མེ་མདར་རེག་ཐུབ་
པའི་མཚམས་སུ་ཁོས་སླར་ཡང་གསོལ་འདེབས་ཤིག་བྱས་ཏེ་སྙིང་ཁམས་ལྷོད་ལ་འབབ་
ཏུ་བཅུག་ནས་ཅུང་ཙམ་བསྡད་རྗེས་གློ་བུར་དུ་ཡར་ལངས་ཏེ་མེ་མདའ་ཞིག་གི་མཆུ་ལ་
འཇུས་པ་དང་མཉམ་དུ་མི་དེའང་ཡར་ལངས་བྱུང་མོད། ཡིན་ནའང་དེ་འདར་སིག་སིག་
བྱེད་ཞོར་ཕྱིར་ཙོག་པའམ་ལྷུང་མ་ཐག་མེ་མདའི་བྱ་གཞུག་ཐག་སྒྲ་ཞིག་དང་མཉམ་ཏུ་
ཁོའི་སྤྱི་བོར་བབས། ཅང་མ་འགོར་བར་དེའི་རྣ་ཁུང་གཉིས་ལས་ཁྲག་དམར་ལྷོག་ལྷོག་ཏུ་
བཞུར་ཞིང་རིམ་བཞིན་མགོ་བོ་མདུན་ལ་དུད་ནས་ས་ལ་ཐུག་སོང་།
སྐད་ཅིག་ཙམ་གྱི་དུས་ཡུན་འདིར་ཁོས་ཧ་ཅང་ལྗིད་པའི་ལས་ཀ་ཞིག་ཡུན་རིང་
བསྒྲུབ་པ་ཇི་བཞིན་ནུས་ཤུགས་ཡོད་ཚད་ཤོར་འདུག་པ་འདྲ་བས་མེ་མདར་ཁེན་ནས་
དབུགས་སྦོམ་པོ་ཁོ་ན་འབྱིན་བཞིན་ཆུ་ལེན་དུ་སོང་བའི་མི་དེའི་ཕྱོགས་སུ་བལྟས་པ་དང་།
མཚམས་ཤིག་ཁོས་མེ་མདའི་ཀླད་པ་བསྐོར་ནས་ཁོག་ན་མདེའུ་ཡོད་མེད་བལྟས་རྗེས་ཧ་
ཅང་སེམས་ཆུང་སྒོས་མི་དེ་སྐུལ་ཙམ་བྱས་ནས་“ཨོཾ་མ་ཎི་པདྨེ་ཧཱུྃ། མ་གཞི་མི་ཞིག་གསོད་
རྒྱུ་དེ་ཇི་འདྲའི་སླ་མོ་ཞིག་རེད་ཨང”ཟེར་ནས་མྱུར་དུ་གཟིམ་ལ་ཉེ་བའི་མེ་དེའི་སྟེང་ལ་
ཨོང་བ་སྤར་བ་འགའ་བླུགས་ཤིང་། བེམ་པོ་དེར་བསྐྱོར་མ་བརྒྱབ་ནས་ཙོག་པོར་སྡོད་དུ་
བཅུག་རྗེས་དེའི་སྐེད་པའི་གློ་གྲི་ཤུབས་ལས་བཏོན་ཏེ་རང་གི་རུམ་ལ་བཅུག་པ་དང༌། ཆུ་
ལེན་དུ་སོང་བའི་མི་དེ་ཚུར་ཡོང་བ་ན་སྔར་བཞིན་འཁུན་སྒྲ་སྒྲོག་པ་དང་འགྲེ་ལོག་བརྒྱབ།
མི་དེ་ཉེ་སར་ཐོན་པ་དང་གློ་བུར་དུ་འགྲོ་མཚམས་བཞག་སྟེ་བསྟན་པ། བསྟན་པ…..."
ཞེས་འགའ་བོས་ནའང་ཨ་ལན་སྟེར་མཁན་མ་བྱུང་བས་སླ་ང་ས་ལ་གཡུག་ནས་ཞོན་རྟའི་
ཕྱོགས་སུ་རྒྱུག་མོད། འོན་ཀྱང་རྟའི་གམ་ལ་མ་ཐོན་གོང་བོའུ་སྐད་ཅིག་གྲགས་པ་དང་
མཉམ་དུ་ཁོ་རང་མགོ་རྟིང་ལྡོག་བཞིན་ས་ལ་འགྱེལ་སོང་།
ཁོས་མྱུར་དུ་མདེལ་ཤུན་ཕྱིར་བཏོན་ནས་སླར་ཡང་བོའུ་ཁོག་ལ་མདེའུ་ཞིག་དེད་དེ་
235



གཡུ་དྲུག་དཀར་དཔེ་ཚོགས།
མི་དེའི་གམ་ལ་སོང་བ་ན་དེ་གན་རྐྱལ་དུ་ལྷུང་འདུག་ལ། བྲང་ཁ་གཡས་པའི་མདེལ་ཁུང་
ནང་ནས་དབུགས་གཏོང་ལེན་བྱེད་པའི་འགྲོས་དང་བསྟུན་ཏེ་ལྦུ་བ་དམར་བོ་ཞིག་ཕྱི་ལ་
ཐོན་ཞིང་ནང་ལ་འཇིབ་ཀྱིན་འདུག དེས་ཁོ་མཐོང་བ་ན་སྔར་ལས་སྐྲག་པ་དང་འདྲ་བར་
སྐེ་ཁུང་དུ་བསྐུམས་ཤིང་ལུས་པོ་འདར་ཙམ་འདར་ཙམ་བྱས་ཏེ་མིག་འབྲས་ཀླད་དུ་འཁོར་
ནས་རིམ་བཞིན་འགུལ་རྒྱུ་མེད་པར་གྱུར། །
ཁོས་མ་ཎི་འདོན་ཞོར་བེམ་པོ་དེའང་ཚུར་དྲུད་ཡོང་སྟེ་རོ་སྔོན་མ་དེ་དང་ཁ་གཏད་དུ་
ཙོག་པོར་སྡོད་དུ་བཅུག་རྗེས་ད་ནི་ཅི་བྱེད་དགོས་མི་ཤེས་པར་ཀླད་པ་སྟོང་ཐང་ངེར་འདུག
ཁོའི་མིད་པ་སྐམ་ཞིང་སྙིང་ཁ་འཕར་ལྡིང་བྱས། ཆུ་སྐོམ་དང་དུ་སྐོམ་མཉམ་དུ་སྐྱེས། ཁོ་
རང་དམིགས་ཡུལ་མེད་པར་ཕར་འགྲོ་ཚུར་འགྲོ་འགའ་བྱས་མཐར་བློ་ཐག་ཆོད་པའི་ངང་
ནས་སར་བསྡད་དེ་དུ་བ་ཡིད་ཚིམས་པ་ཞིག་འཐེན་རྗེས་ཕྱི་ལམ་གྱི་ཉག་ག་དེར་བལྟས་
འདུག །
རིང་བོ་མ་སོང་བར་སྟོང་དཔོན་མོ་དང་མཉམ་དུ་ཉག་ཁ་དེ་རུ་མངོན་བྱུང་བས་ཁོ་
རང་འཕྲལ་དུ་ཁ་སྦུབ་ཏུ་བསྡད་དེ་མའོ་སི་མེ་མདའི་སོ་ཁུང་ལས་སྟོང་དཔོན་ལ་བལྟས།
ཡིན་ནའང་ཉེ་སར་མ་སླེབས་པར་སྟོང་དཔོན་གྱིས་རྟ་ཁ་འཐེན་ཏེ“བསྟན་པ། མགོན་
པོ”ཞེས་འབོད་ཞོར་གཡོན་ལག་མོའི་རྟ་ཁར་འཇུས་ཤིང་གཡས་ལག་གིས་དཀྲུམ་མདའ་
ཤུབས་ལས་བཏོན་ཏེ་སླར་ཡང་སྔར་ལས་སྐད་མཐོན་པོས“མགོན་པོ། བསྟན་པ”ཞེས་
སྲོས།
''ལྟས་ངན་འདི་ལ་གྲ་སྒྲིག་ཡོད་པར་བལྟས་ན་བོའུ་སྐད་དེ་གོ་སོང་བ་འདྲ། དེས་ན་
ཁོ་རང་ཚུར་ཡོང་རྒྱུ་མ་རེད། ཁོས་དེ་ལྟར་བསམ་ནས་མགོ་བོ་ཡར་དགྱེས་ཏེ“ཝེ། ཁྱོད་
ཀྱིས་མོ་ཚུར་ཡོང་དུ་ཆུགས་དང་ངས་ཁྱོད་ཚེ་ཐར་བཏང་ཆོག དེ་མིན་ན་ཁྱོད་རང་ཁྱོད་
ཀྱི་འཁོར་གཉིས་ནང་བཞིན་ཡིན”ཟེར། སྟོང་དཔོན་ཡུད་ཙམ་ལ་ཁ་གདངས་ནས་སྡོད་པ་
236



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། །
དང་། རིམ་བཞིན་དཀྲུམ་མདའི་ཁ་མོར་གཏད་དེ“ཧ་ཧ། ཧ་ཧ་ཧ། ཝེ། སྤྲང་ཕྲུག་ཁྱོད་ཀྱིས་
འདང་རྒྱོབ། ཁྱི་མོ་འདིའི་ཚེ་སྲོག་ངའི་ལག་ན་ཡོད། ཁྱོད་རང་མོར་ཞེ་འདང་ཆེ་བ་མིན་
ནམ། གལ་ཏེ་ཁྱོད་ཀྱིས་མོ་ཕྱི་མར་འགྲོ་རུ་འཇུག་མི་འདོད་ན་རེམ་པར་མེ་མདའ་གཉིས་
ཀ་རྟ་རྒྱབ་ལ་བཀལ་ནས་ཚུར་ཁྲིད་ཤོག དེ་མིན་ན་ཁྱོད་ཀྱིས་ལྟད་མོར་ལྟོས། ཨེ་གོ་ཐལ”
ཟེར།
ཁོས་སྟོང་དཔོན་ལ་གཡོ་ཐབས་འདི་འདྲ་ཞིག་ཡོད་པ་གཏན་ནས་ཡིད་ལ་མ་དྲན་
པས་རེ་ཞིག་ཅི་བྱ་གཏོལ་བྲལ་དུ་གྱུར་པ་དང་། མཚམས་ཤིག“ཝེ། གལ་ཏེ་ཁྱོད་རང་སྐྱེས་
ཕོ་རབ་ཅིག་ཡིན་ན་བུད་མེད་ཅིག་ལ་དེ་ལྟར་བྱེད་རྒྱུ་ངོ་མི་ཚའམ”ཟེར།
"ཧ་ཧ། གལ་ཏེ་ཁྱོད་རང་སྐྱེས་ཕོ་རབ་ཅིག་ཡིན་ན་མོ་བལྟས་བལྟས་རིག་རིག་ལ་ཕྱི་
མར་འགྲོ་རུ་འཇུག་ཕོད་དམ། རེམ་པར་མེ་མདའ་རྟ་རྒྱབ་ལ་བཀལ་ནས་ཁྲིད་ཤོག་་
ཐོག་མར་ཁྱོད་ཀྱིས་མོ་ཀློད་ཅིག”
"ཁྱོད་ལ་ཆ་རྐྱེན་བཤད་རྒྱུའི་དབང་ཆ་མེད།”
……….
ཁོ་རང་གཞི་ནས་ཐབས་ཟད་དེ་ཡར་ལངས་མོད། འོན་ཀྱང་མོས་སྐད་ཅོར་དྲག་ཏུ་
བརྒྱབ་སྟེ“དེ་ལྟར་བྱེད་མི་རུང་། དེ་ལྟར་བྱས་ན་འུ་གཉིས་ཀའི་གཅིག་ཀྱང་ཐར་མི་ཐུབ།
ཁྱོད་རང་བླུན་པ་ལ། རེམ་པར་སོང་། ངས་ཁྱོད་ལ་ཞུ་བ་ཞིག་བྱེད…"ཟེར།
"ཁྱི་མོ། ཁྱི་ཁ་ཟུམ།“སྟོང་དཔོན་གྱིས་མོའི་རྟ་ཁ་ཀློད་མ་ཐག་སྐྲ་ལ་འཇུས་ཏེ་ཤུགས་
ཀྱིས་གསིག །
“རེད་ཡ། ང་རང་བླུན་པ་ལ། མོ་ད་ཐེངས་སྐྱོབ་མ་ཐུབ་ཀྱང་རང་ཉིད་འདི་ལྟར་
གསོད་དུ་འཇུག་མི་རུང་།”ཁོས་དེ་ལྟར་བསམ་ནའང་མོ་སྐྱུར་ནས་འགྲོ་མ་ཕོད་པར་སླར་
ཡང་སར་བསྡད་དེ་སྟོང་དཔོན་སོ་ཁུང་དུ་བླངས་ནས“ཝེ། ཁྱོད་ཀྱིས་སོམས་དང་། དཀྲུམ་
237



གཡུ་དྲུག་དཀར་དཔེ་ཚོགས།
མདའ་དང་བོའུ་རིང་གཉིས་ཀའི་འཕེན་རྒྱང་གང་གི་རིང་ངམ། མོ་ཀློད་ཅིག”ཟེར། །
"ངས་ཁྱོད་ལ་རྒྱག་རྩིས་མེད། འོན་ཀྱང་གལ་ཏེ་ཁྱོད་ཀྱིས་ང་ལ་ཕོག་གྱུར་ཀྱང་ང་
ལའང་མཛུབ་གུ་གཅིག་འགུལ་ཁོམ་ལོས་ཡོད། དེ་དུས་མོའང་ཚར་སོང་།”
“ཁྱི་རྒན། ངས་ཁྱོད་མི་གཏོང་ཁོ་ཐག་ཡིན།”
“སྤྲང་ཕྲུག ངས་ཀྱང་མོ་མི་གཏོང་ཁོ་ཐག་ཡིན།”
ཁོའི་ལག་གི་མེ་མདའི་སོ་ཁུང་ལས་སྟོང་དཔོན་གྱི་བྲང་ཁའི་གའུ་དེའང་མོག་མོག་
ཙམ་མཐོང་ཐུབ། ཁོའི་མཛུབ་གུར་ཟ་འཕྲུག་ལངས། འོན་ཀྱང་སྟོང་དཔོན་དང་མོའི་བར་
ཐག་ཤིན་ཏུ་ཉེ་བས་ཁོའི་སེམས་ལ“གེགས་ཆེ་ན་མོར་ཕོག་ཀྱང་སྲིད། ཡང་གཅིག་བཤད་
ན་རང་གི་འབེན་ལ་ཕོག་ཚད་ཀྱང་བློ་ཁེན་ཆོག་པ་ཞིག་གཏན་ནས་མིན”བསམ་བཞིན་
ན་ནིང་ཁོས་རི་དྭགས་རྔོན་པའི་སྣང་ཚུལ་ཞིག་ཡིད་ལ་ཤར་བ་སྟེ། ཅུང་ཐག་ཉེ་བའི་ས་ན་
ཤྭ་དང་ཡུ་མོ་གཉིས་ཡོད་པ་ལས་ཁོས་ཤ་བོར་གཟས་ནས་འཕངས་ནའང་དེ་དང་བར་ཐག་
ན་གོམ་པ་གཅིག་ཙམ་ཡོད་པའི་ཡུ་མོ་བསད།
ལྷག་པར་དུ་གལ་ཏེ་ལྟས་ངན་དེའི་སྲོག་གནད་དུ་མ་ཕོག་ན་ཁོས་མོ་གསོད་ཀྱང་
སྲིད།”ཁོས་དེ་ལྟར་བསམ་ནས་མེ་མདའ་ས་ལ་བཞག
“ཝེ། ཁྱོད་ཀྱིས་འདང་རྒྱོབ་དང_ མོ་ངའི་ལག་ན་ཡོད་ལ་ང་ཁྱོད་ཀྱི་ལག་ན་མེད"
སྟོང་དཔོན་གྱིས་གནས་བབ་ཡག་པོ་རང་ལ་ཡོད་པ་ཤེས་ནས“དེའི་ཕྱིར་ཁྱོད་ཀྱིས་ངའི་
བཀོད་འདོམས་ལ་ཉན་པ་ལས་ཐབས་མེད”ཟེར། །
གལ་ཏེ་མཚོན་ཆ་ཕར་སྤྲད་གྱུར་ན་མོ་སྐྱོབ་ཐུབ་པ་ཕར་ཞོག རང་སྲོག་ཀྱང་ཧ་ཅང་
ཉེན་ཁའི་གནས་སུ་གྱུར་ཟིན་པ་ཁོས་ཀྱང་གསལ་བོར་ཤེས། དེའི་ཕྱིར་ཁོས་ཀྱང་དཔའ་
མི་ཞུམ་པར“ང་རང་མེ་འོབས་ནང་དུ་མཆོངས་མི་སྲིད་པ་ཁྱོད་ཀྱིས་ཀྱང་ལོས་ཤེས། དེའི་
ཕྱིར་ཁྱོད་ཀྱིས་མོ་ཚུར་ཡོང་དུ་ཆུག་དང་། ངས་ཁྱོད་འགྲོ་རུ་བཅུག་ཆོག”ཟེར།
238



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
་
''ཧ་ཧ་ཧ། མིན་མིན་མིན། གལ་ཏེ་ཁྱོད་ཀྱིས་ངའི་བཤད་པ་ལྟར་མི་སྒྲུབ་ན་ངས་ཁྱི་མོ་
འདི་གསོད་རྒྱུ་ལས་ཐབས་མེད།”
“གལ་ཏེ་མོ་བསད་ན་ཁྱོད་རང་ཡང་ཚེ་ཚད་ལ་སླེབས་ཟིན་པ་རེད།”ཁོས་དེ་ལྟར་
བཤད་ཞོར་མིག་མདུན་དུ་དཔྱངས་པའི་སྐྲ་རིང་བོ་དེ་རྣ་རྒྱབ་ཏུ་དེད་ནས་མུ་མཐུད་དུ་ཕ་
རོལ་སོ་ཁུང་དུ་བླངས། །
ཁོང་གཉིས་ཀྱིས་དེ་ལྟར་རྫོགས་མཐའ་མེད་པར་རྩོད་པ་ཡུན་རིང་བྱས་ནའང་སུ་
ཞིག་ཀྱང་ཅིག་ཤོས་ཀྱི་གཡོ་འོག་ཏུ་མ་ཚུད། ཉི་མ་ནུབ་ཕྱོགས་ཀྱི་ས་གནམ་འབྲེལ་
མཚམས་ན་སྤྲིན་པ་ཤར་མོ་ཞིག་ཡོད་པ་དེའི་ཕག་ཏུ་ཡལ་བ་དང་། རིམ་བཞིན་ས་རུབ་
ནས་ཕན་ཚུན་མག་མོག་ཙམ་ལས་མཐོང་མི་ཐུབ་པར་གྱུར། །
'“ཝེ། ཁྱི་རྒན། གལ་ཏེ་ཁྱོད་རང་འགུལ་ཙམ་བྱས་ན་ངས་ཁྱོད་གསོད་ཁོ་ཐག་ཡིན།”
“སྤྲང་ཕྲུག གལ་ཏེ་ཁྱོད་རང་འགུལ་ཙམ་བྱས་ན་ངས་ཁྱི་མོ་འདི་གསོད་ཁོ་ཐག་
ཡིན།"
མཇུག་མཐར་ཁོང་གཉིས་ཀས་ཕན་ཚུན་ལ་དེ་ལྟར་འཇིགས་སྣང་བསྐུལ་ནའང་དོན་
དངོས་སུ་ཅིག་ཤོས་འགུལ་གྱིན་ཡོད་མེད་སུས་ཀྱང་མཐོང་མི་ཐུབ། ཁོས་མགོ་བོ་ས་ལ་
བཞག་ནས་ཕྱིར་བལྟས་ན་ད་གཟོད་བེམ་པོ་གཉིས་ཀ་ནག་རོག་གེར་འདུག་པ་མཐོང་ཐུབ་
པ་དང་ཅིག་ཤོས་ཀྱི་རྟ་དེས་རྩྭ་ལྡད་པའི་སྒྲ་ཐོས་ཐུབ་པ་མ་གཏོགས་འཇིག་རྟེན་འདིའི་
དབུགས་རྒྱུ་ཆད་པ་ལྟར་གྲག་འགུལ་ཅི་ཡང་མེད། །
“ལྟས་ངན་དེས་མོ་ཁྲིད་ནས་འགྲོ་སྲིད། ལྟས་ངན་དེ་རང་ཡུལ་དུ་ཤོར་ན་དཔུང་
རོགས་མང་བས་མོ་དེ་བས་ཀྱང་སྐྱོབ་ཐུབ་རྒྱུ་མ་རེད། དེའི་ཕྱིར་གང་ལྟར་འདི་རུ་ཐག་
གཅོད་བྱེད་དགོས།”ཁོས་དེ་ལྟར་བསམ་སྟེ་རྐང་འཇབ་ལག་འཇབ་ཀྱིས་མདེལ་སྟར་གཉིས་
ཀ་སྐེད་པར་བཅིངས། མའོ་སི་མེ་མདའ་དེ་ལག་ལ་བཟུང་ནས་ཧ་ཅང་སེམས་ཆུང་སྒོས་རྟ་
239



གཡུ་དྲུག་དཀར་དཔེ་ཚོགས།
དེ་ཞོན་ནས་ཕར་ལ་སོང་།
གོམ་པ་འགའ་རེ་སོང་རྗེས་རྟ་ཁ་འཐེན་ཞིང་ངོ་གདོང་ལ་དཔྱངས་པའི་སྐྲ་རྣམས་རྣ་
རྒྱབ་ཏུ་དེད་དེ་མགོ་བོ་སྒུར་ནས་ས་གནམ་འབྲེལ་མཚམས་ལ་བལྟས་ཀྱང་གྲིབ་གཟུགས་
ཙམ་ཡང་མཐོང་རྒྱུ་མེད་པས་མུ་མཐུད་དུ་མདུན་ལ་སོང་། སྐབས་ཤིག་ལ་ཁོའི་སྣང་བར་
སྟོང་དཔོན་བསྡད་ཡོད་ས་ལས་ཀྱང་བརྒལ་ཟིན་པ་འདྲ་ཡང་སྔར་བཞིན་གྲིབ་གཟུགས་
ཙམ་ཡང་མཐོང་རྒྱུ་མེད་ལ་རྟས་རྩྭ་ཟ་བ་དང་དབུགས་ལེན་པའི་སྒྲ་ཙམ་ཡང་ཐོས་རྒྱུ་མེད་
པས་ཁོའི་སེམས་ལ་ཁ་ཕྱོགས་ནོར་བ་ཨེ་ཡིན་བསམ་སྟེ་གཡས་གཡོན་ལ་སོང་། ཁོ་རང་
དངོས་ཡོད་ལ་ཡིད་མ་ཆེས་པར་རྟ་ལ་ཤུགས་ཀྱིས་ཡོབ་རྡུང་བྱས་ཤིང་ཁ་ནས་གསིག་སྟེ་
ཡར་རྒྱུག་མར་རྒྱུག་ཡུན་རིང་བྱས་མཐར་རྟ་དེས་དབུགས་སྦོམ་པོ་ཤུར་ཤུར་གཏོང་ལེན་
བྱེད་པ་ལས་མགྱོགས་པོར་འགྲོ་རྒྱུ་མེད་པར་གྱུར། སྐབས་འདིར་ཤར་ཕྱོགས་རི་རྩེ་ནས་
ཟླ་གམ་དཀར་པོ་ཞིག་ཤར་ཏེ་ཡོད་ཚད་རིམ་བཞིན་ཇེ་གསལ་དུ་སོང་ཞིང་མཚམས་ཤིག་
ཕལ་ཆེར་ཉིན་དཀར་ལྟར་དུ་གྱུར་དུས་ད་གཟོད་མིག་གིས་མཐོང་ཚད་ན་བེམ་པོ་གཉིས་
ཀ་ནག་རོག་གེར་འདུག་པ་ལས་གཞན་ཅི་ཡང་མཐོང་རྒྱུ་མེད། །
ཁོ་རང་ཅི་བྱ་གཏོང་བྲལ་དུ་གྱུར་ཏེ་མེ་མདའ་ཞིག་བརྒྱབ། ས་སྟོང་གི་བོའུ་སྐད་དེ་
ལྷག་པར་གསལ་ཞིང་ཡུན་རིང་བར་དུ་བྲག་ཅའི་རྒྱུན་བསྲིངས།
བཞི་བ།
ཉིན་འགའི་རྗེས་སུ་ཁོ་རང“མིའི་མིག་དང་རྟའི་ར་མ་གཏོགས་མ་ཚང་མེད་པར་
གྲགས་པའི་བླ་བྲང་ལ་ཐོན། ཁོ་མོ་གཞན་ལག་ལ་ཤོར་ནས་ཁོས་མི་བསད་པ་དང་ཁོ་མོ་
ཚུར་མ་ལོན་བར་དུ་ད་རུང་ཅི་ཙམ་གསོད་དགོས་ཁོས་ཀྱང་མི་ཤེས། ཁོས་མི་བསད་ཟིན་
24O



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བ
ht
པས་རང་ཉིད་ལའང་ཉིན་གཅིག་གི་བདེ་བ་མེད་ལ་གལ་ཏེ་རང་སྲོག་འཚམས་འདོད་ན་
ངེས་པར་དུ་མེ་མདའ་རིང་ཐུང་གཉིས་ལ་མདེའུ་མཛད་མེད་ཅིག་དང་རྟ་བཟང་བོ་ཡན་ན་
མེད་པ་ཞིག་དགོས་པ་དེ་ཉོ་བའམ“ལེན”དུ་ཡོང་བ་རེད། རྩྭ་ཐང་གི་ཇག་པ་ཚོས”འཕྲོག་་
ཅེས་པའི་ཚིག་འདི་ཡག་བསྒྱུར་བྱས་ཏེ”བླངས”ཟེར་ལ། ཁོ་རང་ལམ་བར་དུ་ཨ་ལགས་
འབྲོང་ལ་འཕྲད་དེ་གཙང་མར“བླངས”ནས་རྟ་བཟང་བོ་ཞིག་དང་དངུལ་སྒོར་མང་བོ་
ཐོབ་ནའང་དེ་ལ་དཀྲུམ་མདའ་ཞིག་མེད་པར་མ་ཟད་རྟ་དེའང་བཟང་བོ་ཞིག་ཡིན་ཡང་
ཡན་ན་མེད་པ་ཞིག་མིན་པ་འདྲ་བས་གལ་ཏེ་འདིའི་ཡན་གྱི་རྟ་ཞིག་མཐོང་ན་རྗེ་བའམ་
ཉོ་བ་དང་མི་བཙོང་ནལེན”བསམ་ནས་འདིར་ཡོང་བ་རེད། །
“ཨ་ལགས་བླངས་ན་སྐྱིད་པོ་རེད། ནོམ་པ་མང་ཞིང་ཉེན་ཁ་མེད།”ཁོའི་ངག་ལས་
འདི་ལྟར་ཤོར་ཏེ་ཨ་ལགས་འབྲོང་ཚང་བླངས་པའི་སྣང་ཚུལ་དེ་སླར་ཡང་མགོ་མཇུག་
བར་དུ་ཡིད་ལ་ཤར་བ་འདི་ལྟ་སྟེ།
བྲག་འགག་དེ་ནས་ཁོ་གཉིས་གདོང་ཐུག་བརྒྱབ། ཁོས་ཐོག་མར་ཨ་ལགས་འབྲོང་
ཚང་ངོས་ཟིན། གལ་ཏེ་ཨ་ལགས་འབྲོང་གིས་ཁོ་གཉིས་གཡོ་འཚོང་བྱས་པ་མིན་ན་ད་ལྟ་
ཁོ་རང་མོ་དང་མཉམ་དུ་ཡོད་སྲིད་པ་དང་། ཁོས་ཉེས་མེད་ཀྱི་མི་གཉིས་ཀྱང་གསོད་མི་
སྲིད་པ་ཡིད་ལ་ཤར་ཚེ་དངོས་གནས་རང་ཚོད་འཛིན་ཐབས་བྲལ་ནའང་དུས་ཡུན་རིང་
བོའི་གཡོ་བ་མེད་པའི་འདུ་ཤེས་ཀྱི་དབང་གིས་ཁོའི་སེམས་ལ་ཨ་ལགས་འབྲོང་ནི་ད་རུང་
མི་ཕལ་བ་ཞིག་དང་མི་འདྲ་བའི་སྣང་བ་ཞིག་ཡོད་པས་ཁོས་དེ་མ་ཐག་ཇག་པ་ཚོའི་སྐད་
ཆ་ལྟར་ན“མདེའུ་གཅིག་གི་འགྲོ་སྒོ་བྱེད་མ་ཕོད་ལ་ཁོ་རང་ག་ལེར་གཏོང་འདོད་ཀྱང་
གཏན་ནས་མེད་པས་ཨ་ལགས་འབྲོང་གི་མདུན་བཀག་སྟེ་ཁྱོད་ཀྱིས་ང་རང་ངོ་ཤེས་སམ་
ཟེར། །
ཨ་ལགས་འབྲོང་གིས་དལ་ལྷོད་བག་ཕེབས་ཀྱིས་ཁོ་བོར་བལྟ་ཙམ་བྱས་ནས“གང་དུ་
241



གཡུ་དྲུག་དཀར་དཔེ་ཚོགས།
མཐོང་མྱོང་བ་འདྲ་ཟེར།
ཁོས་རང་གི་སྐེ་ན་ད་རུང་ཨ་ལགས་འབྲོང་གི་ཕྱག་མདུད་ཡོད་པ་ཡིད་ལ་དྲན་ཏེ་
འཐེན་ཐེངས་གཅིག་གིས་དུམ་བུར་བཅད་ནས་འོ་ན་ཁྱོད་ཀྱིས་འདི་ངོས་ཟིན་གྱི་ཡོད་
དམ། ད་རུང་གཅིག་བུ་མོ་ཞིག་གི་སྐེ་ན་ཡོད”ཟེར།
ཨ་ལགས་འབྲོང་གིས་ད་གཟོད་མི་འདི་སྟོང་དཔོན་དང་མཉམ་དུ་ཡིད་ལ་ཤར་བ་
དང་། ད་གཟོད་མི་འདིའི་དམིགས་ཡུལ་མི་ལེགས་པ་ཤེས་ནའང་ད་རུང་ངོ་མདངས་མི་
འགྱུར་བར“ཅི་རེད། འཕྲོག་མཁན་ཡིན་ན་འཕྲོག་པར་གྱིས། གསོད་མཁན་ཡིན་ན་
གསོད་པར་གྱིས། དེ་འདྲ་མིན་ན་འགྲོ་རུ་ཆུགས”ཟེར།
“ཡང་ན་འཇིག་རྟེན་འདི་ཧ་ཅང་ཆུང་བ་འདྲ། ཡང་ན་ལས་རྒྱུ་འབྲས་ཟེར་བ་ཡོད་
པ་འདྲ། ཁྱེད་ཚང་གིས་གཟིགས་ན་དེ་འདྲ་ཨེ་རེད།"
ཝེ། དམུ་རྒོད་འདྲ་བོ།“གྲྭ་བ་གཞོན་ནུ་ཞིག་མདུན་ལ་བུད་དེ་སྐྱུགས་པ་མིན་ན་
གསོལ་འདེབས་བྱོས། ཞ་བོ་མིན་ན་ཕྱག་འཚལ་གྱིས _ ཁོང་ནི་འགྲོ་དྲུག་འདྲེན་པའི་
འབྲོང་ཚང་རེད”ཟེར། །
“འོ། འགྲོ་དྲུག་གཡོ་འཚོང་བྱེད་པའི་འབྲོང་ཚང་ཡིན་ནམ།“ཁོ་རང་རིམ་བཞིན་ཁོང་
ཁྲོ་ལངས་ཏེ་རང་ཚོད་འཛིན་ཐབས་བྲལ།
''ཨ་ཁ། སྨྱོན་པ་ཞིག་རེད། འཕགས་པ་སྤྱན་རས་གཟིགས།“གྲྭ་བ་ཚོ་སྐྲག་ཐག་ཆོད་
དེ་གསོལ་འདེབས་བྱས། །
ཡ — བླ་རྒན། སླར་ཡང་མོ་ཞིག་ཐོབས་དང ངའི་སྙིང་གི་བུ་མོ་དེ་ད་ལྟ་ཇི་
འདྲ་ཡིན་ནམ།”
སངས་རྒྱས་ཐུགས་རྗེ་ཅན་གྱིས་མཁྱེན།” ཨ་ལགས་འབྲོང་གིས་མིག་ཟུང་བཙུམ་
ཞིང་ལག་པ་ཐལ་མོ་སྦྱར་ཏེ"སྙིགས་མའི་དུས་ཀྱི་མི་རྣམས་སྙིང་རེ་རྗེ་ཟེར།
242



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ང་
“རེད་ཡ། འོ་ན་ཁྱོད་ལ་སུ་ཡིས་སྙིང་རྗེ་བྱེད་དམ།”
ཨ་ལགས་འབྲོང་གིས་སྔར་བཞིན་དཔའ་མི་ཞུམ་པར“ངས་བཤད་ཟིན་པ་མིན་ནམ།
འཕྲོག་འདོད་ན་མྱུར་དུ་ཕྲོགས། གསོད་འདོད་ན་མྱུར་དུ་སོད”ཟེར།
ཁོས་ལག་གི་ཕྱག་མདུད་དེ་ཨ་ལགས་འབྲོང་གི་མདུན་ལ་གཡུག་སྟེ“ཆོག་གི ཐོག་
མར་ཁྱོད་ཀྱིས་ང་རང་གི་དངུལ་སྒོར་དེ་ཕྱིར་བྱིན”ཟེར།
“ཁོ་ལ་དངུལ་སྒོར་གཅིག་བྱིན།”ཨ་ལགས་འབྲོང་གིས་གྲྭ་བ་ཞིག་ལ་དེ་ལྟར་བཤད།
''མིན་མིན། ང་ལ་ངེས་པར་དུ་ང་རང་གི་དངུལ་སྒོར་དེ་དགོས།
''ཅི་ཞིག ཁྱོད་རང་གི་དངུལ་སྒོར་དེ། ཧིན། ངའི་འདི་ན་དངུལ་སྒོར་སྟོང་གཅིག་
ཡོད། ཁྱོད་རང་གིས་ངོས་ཟིན་ན་ལེན་རྐྱང་བྱོས། ཧིན། སྨྱོ་གཏམ་མ་བཤད།ཨ་ལགས་
འབྲོང་གིས་གྲྭ་བ་ཞིག་ལ་མཆུ་སྟོན་ཞིག་བྱས་པ་ན་གྲྭ་བ་དེས་རྟ་རྒྱབ་ནས་ཤིན་ཏུ་ལྗིད་
པའི་ཏ་ལེན་ཞིག་བླངས་ནས་ཁ་ཕྱེས།
" ཨ་ཙི་ཨ་ཙི། འདི་ཚང་མ་ཁྱོད་ཀྱིས་གཞན་རྣམས་གཡོ་འཚོང་བྱས་པའི་ཡོང་
འབབ་ཨེ་ཡིན། གལ་ཏེ་དེ་འདྲ་ཡིན་ན་འདི་གཏན་ནས་ཁྱོད་ལ་དབང་མི་འོས།”ཁོས་ཏ་
ལེན་དེ་རང་གི་རྟ་རྒྱབ་ཏུ་འགེལ་རྩིས་བྱས་པ་ན་ད་གཟོད་ཁོང་གཉིས་ཀྱི་སྐད་ཆའི་ནང་
དོན་ཧ་མ་གོ་བར་དེ་གར་སྡོད་པའི་གྲྭ་བ་རྣམས་ཀྱིས་རང་རང་གི་གཟན་འོག་ནས་དབྱུག་
པ་རེ་བཏོན་ཏེ་ཨ་ལགས་འབྲོང་གི་གདོང་ལ་བལྟས། ཡིན་ནའང་ཨ་ལགས་འབྲོང་གིས་
མེ་མདའི་དོ་ཟླ་དབྱུག་པས་མི་ནུས་པ་ཤེས་ནས་ཁོ་ལ་འཁྱེར་དུ་ཆུགས། རྒྱུ་ལོངས་སྤྱོད་ནི་
འདུས་བྱས་ཡིན་ལ་མི་རྟག་པའོ”ཟེར་ནས་མུ་མཐུད་དུ་སྐྱེས་ཆེན་དམ་པའི་ཉམས་མ་ཤོར།
''ཨ་ཙི་ཨ་ཙི། ཁྱོད་ཀྱིས་དེ་འདྲའི་གནས་ལུགས་ཟབ་མོ་ཤེས་ན་སྔར་ནས་མ་བླངས་
ན་འགྲིག་པ་ལ།”ཁོས་ཁྲེལ་དགོད་དང་བཅས་དངུལ་ཏ་ལེན་གང་བོ་རྟ་རྒྱབ་ཏུ་གཡུག་མ་
ཐག་ལྡེམ་མྱུར་གྱིས་ཁ་ཕྱིར་འཁོར་ཞོར་མེ་མདའི་ཀླད་པ་སྟོང་གཅུས་ཤིག་བྱས་ནས“འོ་ན་
243



གཡུ་དྲུག་དཀར་དཔེ་ཚོགས།
ཁྱོད་རང་མི་རྟག་པ་ཨེ་ཡིན”ཟེར།
གྲྭ་བ་རྣམས་གཞི་ནས་རང་གར་སྡོད་ཐབས་བྲལ་ཏེ”དམུ་རྒོད་འདྲ་བོ། ཀླ་ཀློ་འདྲ་བོ།
ད་ནི་རང་ཚོད་བཟུང་ན་དགའ”ཟེར་ནས་དབྱུག་པ་གནམ་ལ་འཕྱར་ནའང་སེམས་ནས་
ཨ་ལགས་འབྲོང་གིས”སྡོད”ཅེས་བཀག་ན་ཅི་མ་རུང་སྙམ་སྟེ་ཨ་ལགས་འབྲོང་གི་གདོང་
ལ་བལྟས་མོད། འོན་ཀྱང་ཕངས་པ་ཞིག་ལ་སྐབས་འདིར་ཨ་ལགས་འབྲོང་གི་ངོ་མདོག་
རྩ་བ་ནས་ཤོར་ཞིང་ཁ་ཤ་འགུལ་སྟངས་ལ་བལྟས་ན་གསོལ་འདེབས་བྱེད་བཞིན་པ་འདྲ་
བ་ལས་གྲག་འགུལ་ཅི་ཡང་མེད་པས་གྲྭ་བ་ཚོས་མིག་བཙུམ་ནས་མི་རྒྱུག་ཀ་མེད་བྱུང་།
”སྡོད་
འདི་ནི་ཨ་ལགས་འབྲོང་གི་སྐད་གདངས་མིན་པ་ཁོ་ཚོས་གསལ་བོར་ཤེས་ནའང་
སྐབས་འདིར་འདི་ནི་བདུད་འདྲེའི་སྐད་གདངས་ཡིན་ཡང་ཆོག ཁོ་ཚོས་དྲག་ཏུ་རེ་སྒུག་
བྱེད་བཞིན་པ་ནི “སྡོད”ཅེས་པའི་ཚིག་འདི་ཡིན། དེའི་ཕྱིར་ཁོ་ཚོ་དུས་གཅིག་ལ་བསྡད་
ནས་མིག་ཟུང་རིམ་གྱིས་ཕྱེས། །
“ཁྱོད་ཚོ་ད་རུང་འཆི་འདོད་མེད་ན་ཕར་སོང་། དེ་འདྲ་མིན་ན་ངའི་མེ་མདས་ཁྱོད་
ཚོར་ཁ་བརྡ་བྱས་ཆོག མི་འགྱང་བའི་སྔོན་ལ་ཁྱོད་ཚོ་དང་འདྲ་བར་ང་ལ་བཟང་འབྲེལ་
ངན་འབྲེལ་གཅིག་ཀྱང་མེད་པའི་མི་གཉིས་ཀྱིས་ཀྱང་མེ་མདའ་འདི་དང་ཁ་བརྡ་བྱས་
མཐར་བུད་སོང་།”
བུད་སོང”ཞེས་པ་འདི་ནི་བླ་གྲྭ་ཚོས་རྒྱུན་དུ་ཐོས་སྲིད་པ་དང་། ''བུད་སོང"ཞེས་
པ་འདིས་ཁོ་ཚོར་བཟའ་བཏུང་དང་རྒྱུ་ནོར་མཚོན་གྱིན་ཡོད་པ་རེད། དེའི་ཕྱིར་སྔོན་ཆད་
ཡིན་ན་བུད་སོང"ཞེས་པ་འདི་ནི་ཇི་འདྲའི་བྱམས་བརྩེ་ལྡན་ཞིང་ཇི་འདྲའི་ཡིད་དུ་འོང་
བ། ཇི་འདྲའི་རྣ་བར་སྙན་པའི་ཚིག་ཅིག་རེད་ཨང་། གལ་ཏེ་འཇིག་རྟེན་འདིའི་སྟེང་གི་
སྙན་ངག་ཡོད་ཚད་ཀྱི་སྙིང་བཅུད་གཅིག་ཏུ་བསྡུས་ནའང“བུད་སོང་”ཞེས་པ་འདི་དང་
244



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
བསྡུར་ཐབས་ག་ལ་ཡོད། འོན་ཀྱང་མེ་མདའི་མཆུ་འོག་ནས་ཐོས་དུས་དེ་འདྲ་གཏན་ནས་
མ་ཡིན། ཁོ་ཚོ་དངོས་གནས་སྐྲག་ཐག་ཆོད་དེ་མིག་ལམ་ནས་མེ་མདའི་ཁ་དེ་རིམ་བཞིན་
ཇེ་ཆེར་གྱུར་ནས་མཚམས་ཤིག་མེ་སྒྲོགས་ཤིག་དང་གཉིས་སུ་མེད་པའི་སྣང་བ་སྐྱེས། །
གློ་བུར་དུ་ཨ་ལགས་འབྲོང་གི་མགོ་བོ”ཅལ”སྒྲ་ཞིག་དང་མཉམ་དུ་སར་ལྷུང་ཞིང་
བསྟུད་མར་ཕྱག་གསུམ་འཚལ་ཏེ“སྲོག…སྲོག. .སྲོག་ཐར་གཏོང་རོགས། ང
ངའི་ཁྱིམ་ན་དངུལ་མང་བོ.… ཁྱོད་ལ.….སྟེར། རྟ་འདི….ཁྱོད་ལ་སྟེར། གྲྭ་བ་འདི་ཚོ
.…..…..ཁྱོད་ལ་སྟེར”ཟེར།
གྲྭ་བ་འདི་ཚོ་དགོས་མཁོ་མེད། རྟ་འདི་སྟེར་འདོད་མེད་ཀྱང་ངའི་རེད། ང་ལ་ད་
རུང་ཁྱོད་ཀྱི་སྲོག་དགོས།”
ཨ་ལགས་འབྲོང་གི་མིག་མཐར་མཆི་མ་འཁོར་ཞིང་རིམ་བཞིན་སྐྱོ་གདུང་ཆེན་པོས་
ངུས་ཏེ་ཁ་ཆུ་སྣ་ཆུ་མིག་ཆུ་གསུམ་མཉམ་དུ་བབས།
ཁོས་སྣང་ཚུལ་འདི་ལ་བལྟ་བཞིན་སེམས་ལ“མ་གཞི་ཁོ་རང་སྐྱེ་བོ་ཕལ་བ་ཞིག་
ལའང་དོ་བར་མི་འདུག་སྙམ་སྟེ་ཞེན་པ་ལོག་ཅིང་ཚིག་པ་ཟོས་ནས་མུ་མཐུད་དུ་རྩེད་སྤྱད་
བྱེད་དགོས་བསམ་སྟེ་ཨ་ལགས་འབྲོང་གི་དཔྲལ་བར་བོའུ་མཆུ་གཏད་ནས་མ་ཤུ་མནན་
རྗེས་ཤིན་ཏུ་ཧ་ལས་པའི་ཚུལ་ཀྱིས་“ཨ་ཙི། ངོ་མ་བླ་རྒན་གཉན་པོ་ཞིག་ཡིན་པ་འདྲ། ད་
རེག་བར་དུ་ངའི་མེ་མདའ་འདི་ལ་ཁ་མི་གྲགས་པའི་ནད་ཅིག་བྱུང་མ་མྱོང”ཟེར།
སྐད་ཆ་འདི་གོ་རྗེས་ཕལ་ཆེར་དབང་བོ་ཤོར་ལ་ཉེ་བའི་ཨ་ལགས་འབྲོང་གིས་ད་
གཟོད་གློ་བུར་དུ་རང་གི་ཆོས་སྐྱོང་ཡིད་ལ་ཤར་ཏེ་གསོལ་འདེབས་བར་མེད་དུ་བྱས།
ཁོས་མེ་མདའི་ཀླད་པ་ཕྱིར་གཅུས་ནས་ཡིད་ཚིམས་པའི་ཚུལ་གྱིས“འོ __ མ་གཞི་
མདེའུ་བརྫངས་རྒྱུ་བརྗེད་སོང”ཟེར་ཞོར་སྐེད་པའི་མདེལ་སྟར་ནང་ནས་མདེའུ་གཅིག་
བླངས་ཡོང་བ་ན་ཨ་ལགས་འབྲོང་གིས་གསོལ་འདེབས་མཚམས་ཆད་ཅིང་ལུས་པོ་འདར་
245



གཡུ་དྲུག་དཀར་དཔེ་ཚོགས།
སིག་སིག་བྱེད་བཞིན་ས་ལ་འགྱེལ་སོང་།
ཁོས་ཧབ་ཆ་ཡིད་ཚིམས་པ་ཞིག་བརྒྱབ་རྗེས་ཨ་ལགས་འབྲོང་གི་རྟ་ལ་ཞོན་ཏེ''ཨ་
ལགས་བླངས་ན་སྐྱིད་པོ་རེད། ནོམ་པ་མང་ཞིང་ཉེན་ཁ་མེད”ཅེས་དམངས་གླུ་འདྲ་བའི་
ཚིགས་བཅད་ཅིག་བཟློ་བཞིན་རང་གི་རྟ་དེ་ཁྲིད་ནས་སོང་བ་དང་། མཚམས་ཤིག་ཁ་
ཕྱིར་འཁོར་ཏེ་ཝེ། བློ་རྒན། འུ་གཉིས་ཀའི་དོན་དག་ད་རུང་ཚར་མེད། ངས་ཁོ་མོ་ཕྱིར་
ལོན་རེག་བར་དུ་ཁྱོད་ལ་ཉིན་གཅིག་གི་བདེ་བའང་ཡོད་མི་སྲིད”ཟེར་ནས་བུད་སོང་།
''ཨ་ལགས་བླངས་ན་སྐྱིད་པོ་རེད། ནོམ་པ་མང་ཞིང་ཉེན་ཁ་མེད”སྐད་ཆ་འདི་ད་ལྟ་
ཕལ་ཆེར་ཁོ་བོར་ཁ་བྱང་དུ་སོང་ཡོད། ཁོས་བླ་བྲང་དགོན་པར་བལྟ་བཞིན་སེམས་ལ་
བཤད་ཚུལ་ལྟར་ན་དགོན་པ་འདི་རུ་ཨ་ལགས་ལྔ་བརྒྱ་ཡོད་ཟེར། དེས་ན་ཁོ་ཚོའི་བགྲང་
ལས་འདས་པའི་རྒྱུ་ནོར་དེ་ང་ཡིས་ཅི་འདོད་སྤྱད་ན་མི་ཆོག་གམ། ཡིན་ནའང་ཐོག་མར་
རང་ལ་དཀྲུམ་མདའ་བཟང་བོ་ཞིག་དགོས”བསམ་སྟེ་ཚོང་ར་ཉུལ་བཞིན་སོང་ཞིང་རིང་
བོ་མ་འགོར་བར་མེ་མདའ་བཙོང་ས་ཞིག་ལ་འཕྲད། དེ་གར་ཁོས་མཐོང་མ་མྱོང་བའི་བོའུ་
རིང་མང་བོ་ཡོད་པ་དང་དཀྲུམ་མདའ་རྣམ་པ་སྣ་ཚོགས་ཀྱང་ཡོད།
“ཡ་གསར་བུ། རི་དྭགས་རྔོན་བྱེད་དགོས་སམ་མི་གསོད་བྱེད་དགོས།”ཡོན་བདག་
གིས་འཛེམ་བག་མེད་པར་དེ་ལྟར་དྲིས།
ང་ལ་དཀྲུམ་མདའ་ཞིག་དགོས།
“ལོས་ཡོད་ལོས་ཡོད། ཁྱོད་རང་གིས་འདེམས་རྐྱང་བྱོས།”ཡོན་བདག་གིས་རིགས་མི་
འདྲ་བའི་དཀྲུམ་མདའ་ལྔ་དྲུག་ཙམ་ཁོའི་མདུན་ལ་བཀྲམ་སྟེ་འདི་ནི་ལྗར་པན་ནས་ཐོན་
པ་རེད། རྒྱག་ཤེད་ཧ་ཅང་ཆེ། མི་ཞིག་གསོད་རྒྱུ་དེ་སྦྲང་ནག་ཅིག་གསོད་རྒྱུ་ལས་ཀྱང་སླ།
འདི་ནི་དབྱིན་ཇི་ནས་ཐོན་པ་རེད། ཡང་ཞིང་སྟབས་བདེ་ལ་བསྟུད་མར་མདེའུ་ལྔ་བརྒྱབ་
ཆོག ད་རུང་འདི། ཚང་མ་དཀྲུམ་མདའ་བཟང་བོ་ཡིན། འདེམས་རྐྱང་བྱོས”ཟེར་ནས་ཁ་
246



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
།
ཕྱིར་འཁོར། །
ཁོ་རང་དཀྲུམ་མདའ་ལ་གཏན་ནས་ཆ་རྒྱུས་མེད་པས་བློ་ཐག་མ་ཆོད་པར་སྡོད་
སྐབས་ཁོའི་ཕུ་རུང་ནས་སུ་ཞིག་གིས་འཐེན་ཙམ་བྱས་པས་ཁོ་རང་གློ་བུར་དུ་ཁ་ཕྱིར་
འཁོར། །
"དཀྲུམ་མདའ་བཟང་བོ་ཡན་ན་མེད་པ་དགོས་ན་ངའི་རྗེས་སུ་ཤོག“ལོ་ལྔ་བཅུ་ཡས་
མས་ཀྱི་གྲྭ་བ་ཕྱོར་བོ་མགོ་སྐྲ་ནག་ཀྲིག་ཀྲིག་བྱེད་པ་ཞིག་གིས་སྐད་དམའ་མོས་དེ་ལྟར་
བཤད།
“ངོ་མ་ཡིན་ནམ།”ཁོ་རང་ངོ་མཚར་སོང་།
"ང་རབ་བྱུང་བ་ཞིག་གིས་རྫུན་བཤད་སྲིད་དམ། རེམ་པར་ཤོག”
ཁོས་རྟ་ཁྲིད་ནས་ཡར་འགྲོ་མར་འོང་བྱེད་བཞིན་པའི་མི་ཚོགས་ཁྲོད་ནས་གྲྭ་བ་དེ་
མིག་གིས་མ་བཏང་བར་རྗེས་དེད་ནས་སོང་བ་དང་། གྲྭ་བ་དེས་ཀྱང་ཕྱིར་བལྟ་རེ་བྱེད་
བཞིན་མགྱོགས་མྱུར་གྱིས་སོང་སྟེ་གྲྭ་ཤག་ཅིག་གི་རྒྱ་སྒོར་སླེབས་པ་ན་གཞི་ནས་ཁོ་བོར་
སྒུག་བསྡད། །
“ཁྱོད་ལ་ངོ་མ་དཀྲུམ་མདའ་བཙོང་རྒྱུ་ཡོད་དམ།”ཁོས་ཐེ་ཚོམ་ངང་དེ་ལྟར་དྲིས།
སེམས་བདེ་མོ་བྱོས། རྟའང་རྒྱ་སྒོའི་ནང་དུ་ཁྲིད་ཤོག འདི་ན་རྐུན་མ་མང་།“གྲྭ་བ་
དེས་རྒྱ་སྒོ“ཙིར”སྒྲ་ཞིག་དང་མཉམ་དུ་ཕྱེས་ནས་ཁོ་རང་རྟ་དང་མཉམ་དུ་ནང་ལ་འཛུལ་
དུ་བཅུག་རྗེས་རྐུན་མ་ཞིག་དང་འདྲ་བར་སྐྱེ་ཕྱིར་བསྲིངས་ཏེ་ཡར་བལྟ་མར་བལྟ་ཞིག་
བྱས་ནས་མྱུར་དུ་རྒྱ་སྒོ་བརྒྱབ། གྲྭ་བ་དེས་ཐོག་མར་ཁོ་བོར་ཇ་བླུགས་ཤིང་མདུན་ལ་གོ་རེ་
བཞག་སྟེ་དལ་གྱིས་བཞེས། དལ་གྱིས་བཞེས་”ཟེར་ནས་སྣེ་ལེན་བྱས་ནའང་ཁོས་མི་ཟ་མི་
འཐུང་བར་ཡང་ཡང"དཀྲུམ་མདའ་སྟོན”ཟེར་བས་གྲྭ་བ་དེས་ཁོ་རང་ཁང་བ་གཞན་ཞིག་
གི་ནང་དུ་ཁྲིད་དེ་སྒམ་ལྟར་བཟོས་པའི་ཉལ་ཁྲི་ཆེན་པོ་ཞིག་གི་སྟེང་གི་ཉལ་ཆས་ཕར་
247



གཡུ་དྲུག་དཀར་དཔེ་ཚོགས།
དེད་དེ་ཤིང་ལེབ་འགའ་བླངས་པ་ན་མེ་མདའ་རིང་ཐུང་གཉིས་ཀ་རྣམ་པ་སྣ་ཚོགས་ཡོད།
གྲྭ་བ་དེས་དཀྲུམ་མདའ་རེ་རེ་ཡར་བླངས་ཏེ་“འདི་ནི་ཁ་ན་ཏ་ནས་ཐོན་པ་རེད། འདི་
ནི་རྒྱ་ནང་ནས་བཟོས་པ་རེད”ཟེར་ཞོར་རེ་རེ་བཞིན་ཁོའི་ལག་ལ་བཞག
“་ཁ་ན་ཏ་ཟེར་བ་ཅི་ཞིག་རེད།”
“འོ། དེ་ནི་རྒྱལ་ཁབ་ཅིག་གི་མིང་རེད།”གྲྭ་བ་དེས་མཚམས་ཤིག་དཀྲུམ་མདའ་
ཞིག་ཡར་བླངས་ཏེ “ཕར་བལྟས་ན་ཁྱོད་རང་དཀྲུམ་མདའ་ལ་དེ་འདྲའི་ཆ་རྒྱུས་མེད་
པ་འདྲ། ངས་ཁྱོད་ལ་དྲང་མོར་བཤད། འདི་ནི་འཇར་མན་རྒྱལ་ཁབ་ནས་ཐོན་པ་
རེད། མདེལ་སྒྲོམ་ནང་ལ་མདེའུ་ཉི་ཤུ་མནན་རྗེས་མཛུབ་གུ་འགུལ་རྐྱང་བྱས་ཆོག་ལ་
བོའུ་རིང་ཞིག་གི་རྒྱག་ཚད་དང་གཅིག་འདྲ་ཡིན། ངས་འདི་ལས་བཟང་བའི་དཀྲུམ་
མདའ་ཞིག་མཐོང་མ་མྱོང་། ཁྱོད་ཀྱིས་བལྟས་ན་ཇི་འདྲ་རེད་”ཟེར་ནས་ཁོའི་ལག་ལ་
བཞག འདི་ནི “རྡེའུ་ཉི་ཤུ”རུ་གྲགས་པའི་དཀྲུམ་མདའ་ཞིག་ཡིན་ལ། དང་བོ་འཇར་
མན་གྱི་འཆལ་མོ་ཞིག་གིས་གསར་བཟོ་བྱས་ཤིང་། བཤད་ཚུལ་ལྟར་ན་ན་ཙི (\azi）
མགོ་གཙོ་ཧའེ་ཐུ་ལི(Ada ] fr ] ier)ཡིས་ཁོ་མོར་དྲིན་གཟོ་ཕྱིར་འོ་རིང་ཞིག་བྱས་པར་
གྲགས།”“དཀྲུམ་མདའ་འདིར་ད་རུང་མདེའུ་བཅུ་ཅན་གྱི་མདེལ་སྒྲོམ་སྤྲད་ཆོག ཧ་ཅང་
སྟབས་བདེ་ཡིན།” གྲྭ་བ་དེས་སླར་ཡང་མདེལ་སྒྲོམ་ཆུང་ཆུང་ཞིག་ཁོའི་ལག་ལ་བཞག་སྟེ
“ནམ་རྒྱུན་མདེལ་སྒྲོམ་ཆུང་ཆུང་འདི་སྤྲད་ན་སྟབས་བདེ་ཡིན་པ་དང་ཛ་དྲག་ཆེ་བའི་
སྐབས་སུ་མདེའུ་ཉི་ཤུ་ཅན་གྱི་མདེལ་སྒྲོམ་སྤྲད་ན་འགྲིག”ཟེར། ''ཕར་བལྟས་ན་ཁྱོད་རང་
མེ་མདའ་ལ་ཧ་ཅང་ཆ་རྒྱུས་ཡོད་པ་འདྲ།།
དེ་ལྟར་བཤད་ཀྱང་ཆོག ཁྱོད་ཀྱི་མེ་མདའ་འདི་ཡང་ཤིན་ཏུ་བཟང་།“གྲྭ་བ་དེས་
ཁོའི་མའོ་སི་མེ་མདའ་དེར་མཛུབ་སྟོན་ཞིག་བྱས་ནས་”ཡིན་ནའང་ང་ལ་འདི་ལས་བཟང་
བའི་བོའུ་རིང་ཡང་ཡོད་”ཟེར་ཞོར་མཆུའི་ཚངས་ཐིག་ལ་ཧའོ་སྨི7•62ཡོད་པའི་མེ་མདའ་
248



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཞིག་ཡར་བླངས་ཏེ་འདི་ནི་ཨུ་རུ་སིའི་སྐྱ་དམག་གི་མེ་མདའ་རེད། གོམ་པ་སྟོང་གསུམ་
གྱི་རིང་ཚད་ལ་རྒྱག་ཐུབ་པ་དང་སོ་ཁུང་དུ་བླངས་པ་ཙམ་གྱིས་སེམས་ཅན་ཞིག་འཆོར་མི་
སྲིད། ཁྱོད་རང་གིས་ལྟོས”ཟེར་ནས་ཁོའི་ལག་ལ་བཞག་
“ཆོག་གི ང་ལ་རིང་བོ་གཅིག་དང་ཐུང་བ་གཉིས་དགོས། ད་རུང་མདེའུ་ཏ་ལེན་གང་
དགོས།
ལོས་ཡོད་ལོས་ཡོད། གསར་བུ། ཁྱོད་ཀྱིས་རིན་གོང་ཙམ་ཡང་མི་འདྲི་བའི་རྒྱུ་
མཚན་ཅི་ཡིན།”
“རྒྱུ་མཚན་ནི་ང་ལ་དངུལ་གང་འདོད་ཡོད། ཅི་ཙམ་དགོས་ན་དེ་ཙམ་ཡོད། ད་རུང་
ངའི་བོའུ་རྡུགས་འདི་ཁྱོད་ལ་རིན་མེད་དུ་བྱིན་པ་ཡིན།
གྲྭ་བ་དེ་རེ་ཞིག་གྲགས་འགུལ་མེད་པར་གྱུར་ཞིང་མཚམས་ཤིག་ངོ་མ་ཨེ”ཟེར།
“ངོ་མ་ཡིན།
གྲྭ་བ་དེས་ཁོ་རང་རིང་བོའི་བར་དུ་སྐྱེལ་མ་བྱས་ཤིང་ཡང་དང་ཡང་དུ“སྐྱེས་ཕོ་རབ་
ཟེར་ན་ཁྱོད་འདྲ་ཡིན་འོས། ཁྱེད་རང་ང་སར་རྒྱུན་དུ་ཕེབས་རོགས”ཟེར།
“ཡ་ཡ། ང་རྒྱུན་དུ་ཡོང་སྲིད་པར་མ་ཟད་དུས་ནམ་ཞིག་ངས་ཁྱོད་སྦྲང་ནག་བཞིན་
དུ་གསོད་ངེས་ཡིན _ ཁྱོད་ཚོ་བླ་གྲྭ་རྣམས་ཅི་ཞིག་ཡིན་པ་ངས་གསལ་བོར་ཤེས་སོང་།
ཡང་གཅིག་བཤད་ན་ངའི་དངུལ་སྒོར་མང་བོ་ཁྱོད་སར་བཞག་ཡོད་པ་མིན་ནམ། ང་ལ་
ནམ་མཁོ་ན་ནམ་ལེན་དུ་ཡོང་ངེས་ཡིན།”
གྲྭ་བ་དེ ར་སྒྲོག་བརྒྱབ་པ་བཞིན་དེ་གར་ཡུན་རིང་ལངས་ནས་སྡོད་པ་དང༌།
མཚམས་ཤིག”དཀོན་མཆོག་གསུམ། དེ་རིང་ང་ལ་བདུད་ཀྱིས་ནོམ་པ་བསྐྱལ་ཡོང་བ་
མིན་ནམ”ཟེར།
249



གཡུ་དྲུག་དཀར་དཔེ་ཚོགས།
ལྔ་བ།
ཉིན་འགའི་རྗེས་སུ། ཁོ་རང་སླར་ཡང་རྩེ་གཞུང་སྡེ་བའི་མཐའ་འཁོར་དུ་མངོན་དུས་
ང་ཚོས་དང་ཐོག་ཁོ་རང་མཐོང་དུས་དང་གཏན་ནས་མི་འདྲ་སྟེ། ཕྲུག་ལྭ་ནག་པོ་ཞིག་དང་
སྲིན་བལ་གྱི་ཚི་ལེན་ནག་པོ་ཞིག འོད་ཀྲིག་ཀྲིག་གི་འཇུར་རྟ་ཡུ་རིང་ཟུང་བཅས་གོན་
ཡོད་ལ། བོའུ་རིང་གི་མདེལ་སྟར་ཞིག་སྐྱེད་པར་བཅིངས་ཤིང་དཀྲུམ་མདའི་མདེལ་སྟར་
ཞིག་ཕྲག་པ་གཡོན་པའི་སྟེང་ནས་སྐེད་པ་གཡས་པའི་བར་དཀྲིས་པ། འཇར་མན་གྱི་
འཆལ་མོ་དེའི་ཕུལ་བྱུང་བརྩམས་ཆོས་ཏེ་“རྡེའུ་ཉི་ཤུ”རུ་འབོད་པའི་དཀྲུམ་མདའ་གཅིག་
རུམ་ལ་བཅུག་ཅིང་གཅིག་སྐ་རགས་བར་དུ་བཅུག་ཡོད་པ་དང༌། ཁོའི་ཞོན་པའང“བུད་
སོང་བའི་མི་དེའི་རྟ་རག་རག་དེ་མིན་ལ་ཨ་ལགས་འབྲོང་གི་རྟ་དཀར་པོ་དེའང་མིན་པར་
སྤུ་མདོག་མཚོན་ཆ་བཙོང་མཁན་གྱི་གྲྭ་བ་དེའི་མགོ་དང་འདྲ་བར་ནག་ཀྲིག་ཀྲིག་བྱེད་
ཅིང་གཟུགས་སྟོབས་ཆེ་ལ་རྣ་ཅོག་ཟུང་དྲེའུ་ལྟར་རིང་བ། བྲང་ཞེང་ཤིན་ཏུ་ཆེ་བའི་དུད་
འགྲོ་ཡིད་དུ་འོང་བ་ཞིག་ཡིན་པར་མ་ཟད་དེ་ལ་ཤ་ལྤགས་ཀྱིས་གཡོག་པའི་དབུས་སྒ་ཕྲུག་
རྨེད་ཅན་ཞིག་བསྟད་ཅིང་དངུལ་སྲབ་ཅིག་བསྐོན་ཡོད་པ་སོགས་ཀྱིས་མཐོང་མ་ཐག་སྐུ་
དྲག་ཅིག་དང་འདྲའོ།།
ཁོ་རང་ལུག་རྫི་ཞིག་གི་གམ་ལ་སོང་ནས་སྟོང་དཔོན་ཚང་གི་རུ་བ་གང་དུ་ཡོད་པ་
དྲིས།
''མི་རིང་། མི་རིང་།”ལུག་རྫི་དེས་ཕྱོགས་གཅིག་ནས་གཉའ་སྒུར་སྒུར་བྱེད་པ་དང་
ཕྱོགས་གཅིག་ནས་ལག་པས་བྱང་ཕྱོགས་སྟོན་ཞོར་ཉག་ག་འདིའི་ཁ་ལ་སླེབས་པ་ཙམ་
གྱིས་མཐོང་ཐུབ”ཟེར་བ་དང་། སླར་ཡང་”ཕར་བལྟས་ན་ཨ་ཇོ་ཐག་རིང་ནས་ཡོང་བ་འདྲ།
ངལ་གསོ་ཞིག་བྱས་ན་མི་བཟང་ངམ”ཟེར། ཁོའི་སེམས་ལ་གནས་ཚུལ་རེ་རྒྱུས་ལོན་བྱེད་
25O



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
，
ཐུབ་ཀྱང་སྲིད་བསམ་སྟེ་སར་བབས།
''ཨ་ཇོས་དུ་བ་འཐེན་ནམ། རྭ་ཙེ་ཨེ་ཡོད།ལུག་རྫི་དེས་སློང་མོ་བྱེད་པ་ལྟར་མུ་མཐུད་
དུ་འཛུམ་དམུལ་དམུལ་དང་གཉའ་སྒུར་སྒུར་བྱས།
མ་གཞི་ཁྱོད་ལ་དུ་ཆད་བྱུང་སོང་།”
“ཧེ་ཧེ། དྲང་མོར་བཤད་ན་དེ་འདྲ་ཡིན།”
ཁོས་མི་དེའི་ལག་ལ་རྭ་ཙེ་འཇོག་ཞོར”སྟོང་དཔོན་གྱིས་ད་ལྟ་ཅི་ཞིག་བྱེད་ཀྱིན་ཡོད།"
ཅེས་དྲིས།
''ཨེ __ སྟོང་དཔོན་རྒད་པོར་ཡང་དེང་སྐབས་གཉིད་བདེ་མོ་ཡོང་གིན་མེད། བུད་
མེད་ཅིག་གི་དོན་དུ་ཁོའི་འཁོར་གཡོག་གཉིས་གཞན་གྱིས་བསད་པ་དང་། ཅུང་ཙམ་མིན་
ན་ཁོའི་སྲོག་ཀྱང་ཤོར་སོང…"
“ད་ལྟ་བུད་མེད་དེའི་གནས་བབ་ཇི་འདྲ་རེད།"
“མོ་ཉིན་མཚན་གཉིས་ཀར་ངུ་བ་ལས་ཟས་ཁམ་གང་ཡང་མི་ཟ་ཟེར། གོ་ཚུལ་ལྟར་
ན་སྟོང་དཔོན་གྱིས་མོ་མོའི་དགའ་རོགས་ཀྱི་ལག་ནས་འཕྲོག་པ་དང་། མོའི་དགའ་རོགས་
དེས་སྟོང་དཔོན་ལ་བསླུ་བྲིད་བྱས་ཏེ་འཁོར་གཉིས་བསད་པར་མ་ཟད་ཅུང་ཙམ་མིན་ན་
སྟོང་དཔོན་ཡང་བསད་སོང་ཟེར། ཨ་ཁ། མི་དེས་ད་རུང་འབྲོང་རིན་པོ་ཆེ་བླ་བྲང་དུ་
ཕེབས་པའི་ལམ་ཁར་གཙང་མར་ཕྲོགས་ནས་ཞབས་ཐང་དུ་བཏང་བར་མ་ཟད་དབུ་ལ་
མེ་མདའ་གཏད་དེ་དགྲོང་ལ་ཁད་ཙམ་བྱས་ཟེར། ཨ་ཁ། དེ་ནི་བདུད་འདྲེ་དངོས་སུ་རྒྱུ་བ་
རེད་ཟེར། དེའི་ཕྱིར་སྟོང་དཔོན་ཚང་གཙོ་བྱས་པའི་དགོན་འབྲོག་གཉིས་ཀ་བདུད་འདུལ་
གྲ་སྒྲིག་གི་ལས་ལ་བྲེལ་བཞིན་ཡོད། ཨ་ཁ།ལུག་རྫི་དེས་མགོ་ཐད་དུ་གཡུག་ཞོར“བཤད་
ཚུལ་ལྟར་ན་མི་དེ་ཅུང་སྐམ་ཞིང་སྐྲ་རིང་བ… ཨ་ཁ….བདུད་བདུད.….བདུད་འདྲེ་
...…"ཟེར་ནས་ཁོའི་གདོང་ལ་ཅེར་ཞིང་རིམ་བཞིན་ལུས་པོ་འདར་སིག་སིག་བྱས་པ་དང་།
251



གཡུ་དྲུག་དཀར་དཔེ་ཚོགས།
མཚམས་ཤིག་ལག་གི་རྭ་ཙེའང་ས་ལ་ལྷུང་སོང་།
ཁོ་རང་མི་དེའི་བཟོ་ལྟ་ལ་དགོད་ཤོར་ཞིང་སྙིང་རྗེ་ནས“སྤུན་ཟླ། ཁྱོད་རང་སྐྲག་མི་
དགོས། འུ་གཉིས་ལ་བཟང་འབྲེལ་ངན་འབྲེལ་གཅིག་ཀྱང་མེད་པས་ངས་ཁྱོད་གསོད་
དགོས་དོན་མེད། ང་རང་ཐབས་ཟད་དེ་དོན་མེད་ཀྱི་མི་གཉིས་བསད་སོང་བས་ཧ་ཅང་
འགྱོད་པ་སྐྱེ་བཞིན་ཡོད”ཟེར་ནས་རྭ་ཙེ་ཡར་བླངས་ཏེ་མི་དེའི་ལག་ལ་བཞག་པ་ན་མེ་
དེ་ད་གཟོད་ཅུང་ལྷོད་ལ་བབས་ནའང་འདར་མཚམས་ཆད་རྒྱུ་མེད་པས་ཇི་ལྟར་འབད་པ་
བྱས་ཀྱང་རྭ་ཙེའི་ཁ་ལ་མེ་འཇོག་མ་ཐུབ།
"ཁྱོད་རང་ངོ་མ་སྐྲག་མི་དགོས། ངས་ཁྱོད་ལ་གནོད་བྱེད་དགོས་དོན་ཅི་ཡང་མེད།”
“ཁྱོད་རང་ངོ་མ… བདུད་འདྲེ…བདུད་འདྲེ་མིན་ནམ།”
ཁོས་སྐྲ་རིང་བོ་དེ་གཡས་གཡོན་གྱི་རྣ་རྒྱབ་ཏུ་དེད་དེ“ཁྱོད་ཀྱིས་བལྟས་ན་ང་རང་
བདུད་འདྲེ་ཞིག་དང་མཚུངས་སམ”ཟེར།
''མིན་མིན། ཡིན་ནའང་འབྲོང་རིན་པོ་ཆེས་ཁྱོད་རང… བདུད་འདྲེ་མངོན་
སུམ་རྒྱུ་བ་རེད་གསུངས་ནས་དགོན་འབྲོག་གཉིས་ཀྱིས་རིམ་གྲོ་བསྒྲུབ་ཀྱིན་ཡོད།"
''སྡུག་ཤི་རྒྱག་རྒྱུའི་བླ་རྒན་མགོ་དམར་དེ…
“ཁྱོད་རང་མི་ཡིན་ཡང་ཆོག་ལ་འདྲེ་ཡིན་ཡང་ཆོག གལ་ཏེ་ང་མི་གསོད་ཁོ་ཐག་
ཡིན་ན་ངས་ཁྱོད་ལ་སེམས་གཏམ་ཞིག་བཤད།”
“ངས་རྒྱུ་མེད་རྐྱེན་མེད་དུ་ཁྱོད་རང་གསོད་དགོས་དོན་ཅི་ཞིག་ཡོད།
“དེས་ན་ཁྱོད་རང་མྱུར་དུ་ཐག་རིང་ཞིག་ལ་སོང་། ཅི་ཙམ་རིང་ན་དེ་ཙམ་བཟང་།”
“སྤུན་ཟླ། བཀའ་དྲིན་ཆེ། ཡིན་ནའང་བླ་རྒན་མགོ་དམར་དེ་མ་བསད་བར་དུ་ང་
རང་འགྲོ་མི་སྲིད་ལ་བུ་མོ་དེ་ཕྱིར་མ་ལོན་བར་དུ་ང་རང་དེ་བས་ཀྱང་འགྲོ་མི་སྲིད།"
ཨ་ཁ། བདུད་འདྲེ་མིན་ན་ཅི་ཞིག་ཡིན། སྲོག་ཐར་གཏོང་རོགས། ངས་ཁྱོད་ལ་ཞུ་
252



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
སྒྲི
བ་བྱེད། སྲོག… སྲོག་ཐར… ལུག་རྫི་དེ་ནུར་མ་གོག་གིས་འབྲོ་རྩིས་བྱས།
'ཝེ། ཁྱོད་རང་དེ་འདྲ་སྐྲག་དོན་ཅི་ཡིན། ངས་ཁྱོད་གསོད་དགོས་དོན་ཅི་ཡོད།"
“འོ་ན….ཁྱོད་ཀྱིས་འབྲོང་རིན་པོ་ཆེ… གསོད་དགོས་དོན་ཅི་ཡོད།”
“མགོ་དམར་དེས་ངེད་གཉིས་གཡོ་འཚོང་བྱས་པས་ད་གཟོད་མོ་སྟོང་དཔོན་གྱི་ལག་
ལ་ཤོར་བ་དང་ངས་ཉེས་མེད་ཀྱི་མི་གཉིས་བསད་པ་རེད།”
"ང་འགྲོ་རྒྱུ་ཡིན། ངས་ཁྱོད་ལ་ཞུ་བ་བྱེད། སྲོག་ཐར… སྲོག་ཐར་གཏོང་རོགས
... མི་དེ་ནུར་མ་གོག་གིས་སོང་ཞིང་མཚམས་ཤིག་ཡར་ལངས་ནས་རིམ་བཞིན་ཇེ་
མགྱོགས་སུ་སོང་། །
འཇིག་རྟེན་འདི་ན་སྐྱོན་ཆ་གཅིག་ཀྱང་མེད་པའི་མི་ཞིག་མེད་པ་ནང་བཞིན་འཇིག་
རྟེན་འདི་ན་བཟང་ཆ་གཅིག་ཀྱང་མེད་པའི་མི་ཞིག་ཀྱང་མེད་དེ། སྟོང་དཔོན་ལ་བཟང་
ཆ་གཅིག་ཡོད་པ་ནི་ཁོ་རང་སྐྱེས་པ་ནས་གཞན་ལ་དོང་ཙེ་གཅིག་གིས་སྦྱིན་པ་གཏོང་མི་
སྲིད་པ་ནང་བཞིན་སྐྱེས་པ་ནས་འུད་ཤོབ་སྨྲ་མི་ཤེས་པ་དེ་ཡིན། དེའི་ཕྱིར་ཁོས་མོ་ཁྲིད་
ནས་ཕྱིར་ཐོན་མ་ཐག་མི་དེར་ཇི་འདྲའི་བློ་རིག་རྒོད་ཅིང་ཇི་འདྲ་དཔའ་ངར་ལྡན་པ་དང་།
ཁོ་རང་ཇི་ལྟར་མི་དེའི་གཡོ་འོག་ཏུ་ཚུད་དེ་ཉེན་ཁར་འཕྲད་ཅིང་སྐྲག་སྣང་སྐྱེས་པ་སོགས་
ཇི་མ་ཇི་བཞིན་བཤད་པར་མ་ཟད་ད་རུང“དེས་ང་འདི་ལྟར་སྡོད་དུ་མི་འཇུག་ཁོ་ཐག་
ཡིན”ཟེར་ནས་འཁོར་མང་བོར་མེ་མདའ་སྤྲད་དེ་རང་སྲུང་ཕར་འདུལ་གྱི་གྲ་སྒྲིག་གང་
ལེགས་བྱེད་བཞིན་ཡོད། དེ་ལས་ལྡོག་སྟེ་ཨ་ལགས་འབྲོང་གིས་དེ་ནི་ཀླ་ཀློའི་ཡུལ་ནས་
ཡོང་བའི་འདྲེ་རྒོད་ཅིག་ཡིན་པར་མ་ཟད་ད་རུང་འདུལ་བའི་དུས་ལ་བབས་མེད་པས་
ཁོས་ཀྱང་བཏུལ་མ་ཐུབ་ལ་སུས་ཀྱང་འདུལ་མི་ཐུབ་པས་རིམ་གྲོ་རྒྱ་ཆེན་མ་བསྒྲུབ་ན་
སེམས་ཅན་ལ་གནོད་པ་ཆེ་རབས་དང་། འདྲེ་རྒོད་དེས་ཁོའི་ཐོད་པར་མེ་མདའ་གཏད་
ནས་བརྒྱབ་ནའང་ཆོས་སྐྱོང་སྲུང་མས་དེའི་བོའུ་ཁོག་གི་མདེའུ་བླངས་སོང་བས་ཁོ་བོར
253



གཡུ་དྲུག་དཀར་དཔེ་ཚོགས།
སྐྱོན་གྱིས་མ་གོས་སྐུ་མདོག་དཀར”ནའང་གཞན་རྣམས་དེ་དང་འཕྲད་ན་དེ་འདྲ་མིན་
རབས་བཤད་དེ་རྩེ་གཞུང་སྡེ་བ་གོང་བར་ཞོལ་གསུམ་གྱི་མི་ཁྱི་གཉིས་ཀ་འུར་འུར་ཟིང་
ཟིང་བཟོས།
"འདི་ཚང་མ་མགོ་དམར་དེས་བཟོས་པ་རེད། ངས་མགོ་དམར་དེ་བདེ་བར་ཤི་རུ་མི་
འཇུག་ལ་དེ་བས་ཀྱང་བདེ་བར་གསོན་དུ་མི་འཇུག་ཁོ་ཐག་ཡིན། ཐོག་མར་མགོ་དམར་དེ་
ལ་གཅིན་པ་འཆོར་དུ་བཅུག་ནས་ཁྱི་ཁ་ཟུམས་ཞེས་བཤད་དགོས”ཁོས་དེ་ལྟར་བསམ་སྟེ་
རྟ་ལ་ཞོན་ནས་རྩེ་གཞུང་དགོན་པའི་ཕྱོགས་སུ་སོང་།
ཨ་ལགས་འབྲོང་གིས་ཕྱོགས་གཅིག་ནས་རིམ་གྲོ་རྒྱ་ཆེན་བསྒྲུབ་དགོས་ཟེར་བ་དང་
ཕྱོགས་གཅིག་ནས“ལྷག་པར་དུ་ཞྭ་སེར་བསྟན་པར་ཉེན་ཁ་ཆེ”ཟེར་ནས་སྟོང་དཔོན་ལ་རེ་
བ་བཏོན་ཏེ་བོའུ་རྟ་ཆེས་བཟང་ཞིང་དཔའ་རྩལ་ཆེས་འཛོམས་པའི་ཕོ་གསར་བཅོ་བརྒྱད་
ལ་ཉིན་མཚན་གཉིས་ཀར་དགོན་པ་སྲུང་དུ་བཅུག་ཡོད། དེའི་ཕྱིར་ཁོ་རང་དགོན་པའི་
ཉེ་སར་སླེབས་པ་ན་མེ་མདའ་བཟུང་བའི་རྟ་བ་འགའ་སྔོན་ལ་ཡོང་སྟེ་གང་ནས་ཡོང་བ་
དང་གང་ལ་འགྲོ་བ་འདྲི་ཞོར་ཁོ་བོར་ཞིབ་ཏུ་བལྟས། གློ་བུར་དུ་སུ་ཞིག་གིས“ཁོ་རེད”ཅེས་
ཁ་ནས་ཤོར་མ་ཐག་ལ་ལས་གསོལ་འདེབས་བྱེད་ཞོར་ཕྱིར་བྲོས་པ་དང་ལ་ལས་མེ་མདའ་
རྒྱག་ཞོར་ཁོ་རང་བདའ་ནས་སོང་། ཁོས་ཀྱང་མང་སྣ་ཉུང་གིས་མི་ནུས་པ་ཤེས་ནས་འབྲོ་
ཞོར་དང་དཀྲུམ་མདའ་ཕྱིར་རྒྱག་ཞོར་བྱས་ཏེ་སྙུང་དབྱིབས་ཅན་གྱི་མདུན་རི་ལ་གཡོན་
སྐོར་བྱེད་ཞོར་རིམ་བཞིན་རི་རྩེར་འཛེགས།
མི་འགའ་ཞིག་ནི་སྐྱེས་ཐོབ་ཀྱིས་ལས་རིགས་ལ་ལར་བྱང་ཡོད་པ་ནང་བཞིན་ཁོ་
རང་སྐྱེས་ཐོབ་ཀྱིས་འཐབ་འཁྲུག་ལ་བྱང་ཡོད་པ་འདྲ་སྟེ་ཐོག་མར་གང་མྱུར་གྱིས་རི་རྩེར་
འཛེགས་ནས་ས་དབྱིབས་ལེགས་པོ་བླངས་རྗེས་རི་སྐེད་ན་ཡར་འཛེགས་ཡོང་བཞིན་པའི་
མི་རྣམས་ལ་བསྟུད་མར་དཀྲུམ་མདའ་མདེལ་སྒྲོམ་གཉིས་བརྒྱབ་ནའང་གཅིག་ཀྱང་མ་
254



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། །
ཕོག་པས་བོའུ་རིང་བླངས་ནས་འགའ་བརྒྱབ་པ་ན་ད་གཟོད་མི་གཉིས་ཀྱི་ཞོན་རྟ་བསད་
ཅིང་གཞན་པའི་རྟ་རྣམས་འདྲོགས་ནས་འཚེར་སྐད་རྒྱག་པ་དང་དཀྱུ་བསྐོར་བྱེད་པ། ལ་
ལས་བདག་པོ་སར་གཡུག་ནས་བྲོས་པ་སོགས་ཀྱིས་མི་དེ་ཚོས་ཕན་ཚུན་འཕོངས་ལ་
བཟུང་ནས་རི་ལ་བསྐོར་བ་རྒྱག་བཞིན་ཕྱིར་བྲོས་སོང་། །
ཁོས་མུ་མཐུད་དུ་དེ་ཚོའི་རྗེས་སུ་མེ་མདའ་བརྒྱབ་སྟེ་དགོན་པའི་ནང་དུ་དེད་རྗེས་
ཨ་ལགས་འབྲོང་གི་ནང་ཆེན་ལ་མེ་མདའ་བརྒྱབ་ནས་སྐྱ་སེར་གཅིག་ཀྱང་སྒོར་འབུད་
དུ་མ་བཅུག དགོན་པའི་ནང་ནས་ཀྱང་ཁོའི་ཕྱོགས་སུ་མེ་མདའ་འགའ་རེ་བརྒྱབ་ནའང་
ཁོའི་ཉེ་སར་ཡང་མ་ཕོག་པ་དང་། དོན་དངོས་སུ་ཁོས་བརྒྱབ་པའི་མདེའུ་རྣམས་ཀྱང་ཨ་
ལགས་འབྲོང་གི་ར་དཀྱིལ་དུ་བབས་དུས་ས་འོག་ཏུའང་འཛུལ་མི་ཐུབ་མོད། བཤད་ཚུལ་
ལྟར་ན་ཨ་ལགས་འབྲོང་གིས་མི་རྣམས་ལ་པང་གཅལ་བཀོག་ཏུ་བཅུག་ནས་ཁོ་རང་ས་
འོག་ཏུ་ཡིབ་བསྡད་ཟེར། ཕྱིས་སུ་ཁོས་སྐད་ཆ་འདི་གོ་རྗེས”ཧ་ཅང་སྐྱིད་པོ་རེད”ཟེར་ནས་
སུན་སྣང་སྐྱེ་བའི་སྐབས་སུ་ནམ་རྒྱུན་རྩེ་གཞུང་དགོན་པའི་མདུན་རིའི་རྩེའམ་ཐ་ན་རི་
སྐེད་དུ་སོང་སྟེ་ས་རུབ་བར་དུ་ཨ་ལགས་འབྲོང་གི་ནང་ཆེན་ལ་མེ་མདའ་རྒྱག་པ་དང་།
སྐབས་འགར་གློ་བུར་དུ་གང་ནས་ཐོན་མི་ཤེས་པར་ཨ་ལགས་འབྲོང་གི་ནང་ཆེན་སྒོ་ཁ་
ནས་ཕར་རྒྱུག་ཚུར་རྒྱུག་བྱེད་ཞོར་ནང་ལ་མེ་མདའ་རྒྱག་པས་རིང་བོ་མ་སོང་བར་ཨ་
ལགས་འབྲོང་གི་ལུས་ཤ་ཕྱེད་ཙམ་ལྷུང་ཞིང་། མཚམས་ཤིག་འཇིག་རྟེན་འདི་ན་བདེ་བ་
ཏིལ་འབྲུ་ཙམ་ཡང་མེད”ཟེར།
འཐབ་འཁྲུག་འདིའི་ཁྲོད་དུ་ཁོའི་མེ་མདའ་རྒྱག་རྩལ་དང་ལྷག་པར་དུ་དཀྲུམ་མདའ་
རྒྱག་རྩལ་ཇི་འདྲ་ཡིན་པ་ར་སྤྲོད་བྱུང་ཟིན་པས་ཁོའི་སེམས་ལ་འདི་འདྲའི་བོའུ་རྩལ་གྱིས་
མོ་སྐྱོབ་ཐུབ་པ་ཕར་ཞོག རང་སྲོག་ཀྱང་སྲུང་རྒྱུ་དཀའ་མོ་རེད”བསམ་སྟེ་གནས་སྐབས་
རྩེ་གཞུང་རྩྭ་ཐང་དང་ཁ་གྱེས་ནས་ཡུལ་གཞན་ལ་སོང་སྟེ་མེ་མདའ་རྒྱག་རྩལ་སྦྱོང་བརྡར་
255



གཡུ་དྲུག་དཀར་དཔེ་ཚོགས།
བྱས།
ཁོས་ཐོག་མར་རི་དྭགས་བསད་ནས་བོའུ་རྩལ་སྦྱངས། བོའུ་རིང་ཐུང་གཉིས་ཀའི་
གང་ཡིན་ཡང་སོ་ཁུང་དུ་བླངས་པ་ཙམ་གྱིས་འཆོར་རྒྱུ་མེད་པའི་དུས་སུ་ཁོས་གཟས་ནས་
རི་དྭགས་ཀྱི་མགོ་བོར་བརྒྱབ། གལ་ཏེ་ཏག་ཏག་མགོ་བོར་མ་ཕོག་པར་གཞན་པའི་གནས་
ལ་ཕོག་ནས་བསད་ཀྱང་ཁོས་རང་གིས་རང་ལ་ཁས་མ་བླངས། མཚམས་ཤིག་ཁོས་གཟས་
ནས་རི་དྭགས་ལ་འདྲོག་བསླངས་ནས་འབྲོ་རུ་བཅུག་སྟེ་བརྒྱབ། རྗེས་སུ་ཁོས་དངུལ་སྒོར་
འབེན་དུ་བཞག་ནས་ཐག་ཇེ་རིང་དུ་བཞག་སྟེ་བརྒྱབ། མཇུག་མཐར་ཁོས་གཡོན་ལག་
གིས་དངུལ་སྒོར་གནམ་ལ་གཡུག་ནས་གཡས་ལག་གིས་དཀྲུམ་མདའ་བརྒྱབ་ཅིང་གཡས་
ལག་གིས་དངུལ་སྒོར་གནམ་ལ་གཡུག་ནས་གཡོན་ལག་གིས་དཀྲུམ་མདའ་བརྒྱབ། རྟ་ལ་
ཤུགས་ཀྱིས་ཡོབ་རྡུང་བྱས་ནས་བང་གིས་རྒྱུག་བཞིན་འབེན་ལ་བརྒྱབ། ཐེངས་དུ་མར་
ཇག་པ་དང་འཕྲད་ནས་མི་རྟ་གང་མང་བསད…
ཁོས་སྦྱོང་བརྡར་ཁྲོད་ནས་གནས་ལུགས་གལ་ཆེན་ཞིག་རྟོགས་པ་ནི་མེ་མདའ་རྒྱག་
པའི་སྐད་ཅིག་མ་དེར་བློ་རྩེ་གཅིག་ཏུ་སྒྲིམ་དགོས་པར་མ་ཟད་ལག་པ་ཆེས་མྱུར་དགོས་པ་
དེ་རེད། འཐབ་འཁྲུག་རེ་རེ་བརྒྱུད་ནས་ཁོའི་སྙིང་སྟོབས་ཇེ་ཆེར་སོང་བ་དང་བློ་རིག་ཇེ་
རྒོད་དུ་སོང་ཡོད། དཔེར་ན་ཅིག་ཤོས་ཀྱི་མྱུར་ཚད་རང་ལས་མགྱོགས་པར་གྱུར་པའམ་
ཡང་ན་ཡིབ་ནས་མེ་མདའ་བརྒྱབ་ན་རང་ལ་མ་ཕོག་ཀྱང་འཕྲད་དུ་ས་ལ་འགྱེལ་ཁུལ་
བྱས་ནས་རིམ་བཞིན་མེ་མདའ་བླངས་ཏེ་ཅིག་ཤོས་ཡིད་ཚིམས་པའི་ངང་མངོན་དུ་བུད་
རྗེས་གློ་བུར་དུ་བརྒྱབ་ནས་གསོད་པར་བྱེད།
ཁོས་དངུལ་སྒོར་གཉིས་མཉམ་དུ་གནམ་ལ་གཡུག་ནས་བསྟུད་མར་མེ་མདའ་གཉིས་
བརྒྱབ། དངུལ་སྒོར་དེ་གཉིས་ས་ལ་ལྷུང་དུས་ཡོན་ཧྲི་ཁེའི་མགོ་བོ་མེད་པར་ཨ་ལོང་གཉིས་
དང་འདྲ་བར་འདུག་པས་ཁོ་རང་ཡིད་ཚིམས་པའི་ངང་གྲྭ་རྒན་དེས་བཤད་པ་ངོ་མ་ཡིན་
256



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ,
པ་འདྲ། འདི་ལས་བཟང་བའི་དཀྲུམ་མདའ་ཞིག་མེད་པ་འདྲ་ཞེས་ཁེར་བཤད་བྱེད་ཞོར་
སྐྲ་རིང་བོ་དེ་རྣ་རྒྱབ་ཏུ་དེད། དུས་ཡུན་རིང་བོར་ཁེར་འཁྱམས་བྱས་པས་ཁོ་བོར་ཁེར་
བཤད་རྒྱག་རྒྱུ་ལོབས་ཡོད་དེ་ཁོས་མུ་མཐུད་དུ་ད་ལྟ་མྱུར་དུ་ཕྱིར་སོང་ནས་མོ་སྐྱོབ་དགོས་
ཟེར་བ་དང་། སླར་ཡང་ཡིན་ནའང་ཐོག་མར་གྲྭ་རྒན་དེ་སར་སོང་ནས་མདེའུ་མང་ཙམ་
ལེན་དགོས། གྲྭ་རྒན་དེའི་ལག་གི་མེ་མདའ་བཟང་བར་མ་ཟད་མདེའུ་ཡང་བཟང་བ་འདྲ
— ཁ་མི་གྲགས་པ་གཅིག་ལའང་འཕྲད་མ་མྱོང་ཟེར་ནས་བླ་བྲང་ལ་སོང་།
མཚོན་ཆ་བཙོང་མཁན་གྲྭ་བ་དེའི་གྲྭ་ཤག་ནང་ན་མགོ་དང་སྨ་ར་དུང་ལྟར་དཀར་
བའི་གྲྭ་བ་རྒན་པ་ཞིག་ལས་མེད་ལ་དེས”གྲྭ་ཤག་འདི་ངས་ཉོས་ནས་ཟླ་གསུམ་ཙམ་འགོར་
སོང་། བདག་པོ་སྔོན་མ་དེ་ད་ལྟ་བླ་བྲང་གླིང་ན་མེད”ཟེར།
"དེ་གང་དུ་སོང་བ་ཨེ་ཤེས།
''མི་ཤེས། ལ་ལས་བཤད་ན་རྒྱ་ནག་ལ་བུད་སོང་ཟེར། ལ་ལས་བཤད་ན་རྒྱ་གར་ལ་
བུད་སོང་ཟེར། གང་ལྟར་བླ་བྲང་གླིང་ན་མི་འདུག"
“རྡོབ་རྡོབ་དེས་མདེལ་བོའུ་མཚོན་ཆ་འཚོང་བཞིན་པ་ཁྱོད་ཀྱིས་ཨེ་ཤེས།“ཁོ་རང་
ཅུང་ཁྲོ་བར་གྱུར་ཏེ་དཀྲུམ་མདའ་བཏོན་ནས་འདི་ངས་རྡོབ་རྡོབ་དེའི་ལག་ནས་ཉོས་པ་
ཡིན”ཟེར། །
"་དཀོན་མཆོག་གསུམ་པོས་མཁྱེན།
“ཁྱོད་རང་ཨེ་རློམ།”
ལོས་རློམ། གོ་ཚུལ་ལྟར་ན་ད་ལྟའི་གྲྭ་བ་ཚོའི་ནང་ན་དུད་ནག་གི་ཚོང་བྱེད་མཁན་
ཡང་ཡོད་ཟེར།”
དེས་ན་ཁྱོད་ཚོ་བླ་གྲྭ་ཚང་མ་བསད་ན་འགྲིག་”ཁོས་གྲྭ་རྒན་དེའི་ཐོད་པར་དཀུམ་
མདའ་བཙུགས། འོན་ཀྱང་བློ་ཡུལ་ལས་འདས་པ་ཞིག་ལ་གྲྭ་བ་དེས་ངོ་མདངས་ཙམ་ཡང་
257



གཡུ་དྲུག་དཀར་དཔེ་ཚོགས།
མི་འཆོར་བར་མགོ་འཕང་སྔར་ལས་ཇེ་མཐོར་སོང་ནས་སྣ་དགོད་ཅིག་བརྒྱབ་པས་ཁོ་རང་
ཅུང་ཧ་ལས་ཤིང་ནམ་རྒྱུན་མི་ལ་སྐྲག་སྣང་སྐུལ་བ་དེ་ལྟར་དཀྲུམ་མདའི་ཀླད་པ་སྟོང་དཀྱུ་
ཞིག་བྱས་ནས་རིམ་བཞིན་མ་ཤུ་མནན་རྗེས“ཨ་ཙི། གྲྭ་རྒན་གཉན་པོ་ཞིག་ཡིན་པ་འདྲ་
ཟེར། །
''རེམ་ཡ། ཁྱི་ཕྲུག"
ཁོས་མྱུར་དུ་དཀྲུམ་མདའི་ཁོག་ལ་མདེའུ་ཞིག་དེད་ནས་སླར་ཡང་གྲྭ་རྒན་དེའི་ཐོད་
པར་གཏད། འོན་ཀྱང་གྲྭ་རྒན་དེ་སྔར་བཞིན་ཅི་མི་སྙམ་པར་སྡོད་པས་ཁོ་ལ་དབང་མེད་དུ་
ཡི་རང་ཞིག་སྐྱེས་ཏེ”ཁྱོད་རང་གྲྭ་བ་བཟང་བོ་ཞིག་ཡིན་མིན་མི་ཤེས་མོད། འོན་ཀྱང་བུ་
རབ་ཅིག་ཡིན་ཁོ་ཐག་རེད”ཟེར་ནས་དཀྲུམ་མདའ་རུམ་ལ་བཅུག་ཅིང་ཕྱག་འཚལ་ལ་
ཁད་ཙམ་བྱས།
གྲྭ་རྒན་དེས་ཁོའི་སྟེང་ལ་མཆིལ་ཞགས་ཤིག་འཕངས།
ཁོ་རང་ཁོང་ཁྲོ་དྲག་ཏུ་འབར་ནའང“གྲྭ་རྒན་ཞིག་བསད་ན་སྙིང་བོ་མེད་བསམ་ནས་
ཚོང་རར་སོང་སྟེ་དེ་སྔོན་གྱི་མེ་མདའ་བཙོང་ས་དེ་བཙལ། རང་གི་སྒོར་མོ་མང་བོ་ལག་ན་
ཡོད་པའི་གྲྭ་བ་དེ་གར་སོང་ཆ་མེད་དུ་གྱུར་པ་དང་། གྲྭ་བ་རྒན་པ་དེའི་ས་ནས་རིན་མེད་དུ་
ངོ་ཚ་ཉོས་པ་སོགས་ཀྱིས་ཁོ་རང་ཁོང་ཁྲོ་ལངས་བཞིན་པའི་སྒང་ཡིན། དེའི་ཕྱིར་མེ་མདའ་
བཙོང་སའི་ཡོན་བདག་དེས“འོ། ཁྱོད་ནི་དེ་སྔོན་གྱི་རིན་གོང་ཙམ་ཡང་འདྲི་མི་ཕོད་པ་
དེ་མིན་ནམ”ཟེར་བ་ན་ཁོས་དཀྲུམ་མདའ་བླངས་ཏེ་རིན་གོང་འདྲི་དགོས་དོན་ཅི་ཡོད།
བླ་བྲང་གླིང་ན་ང་ལ་མཁོ་བའི་དངོས་པོ་ཞིག་ཡོད་ན་ལེན་རྐྱང་བྱས་པས་ཆོག མདེའུ་ཁྱེར་
ཤོག”ཟེར།
“ཧ་ཧ། དགོད་རྒྱུ་ཡོང་གི་ཡོན་བདག་གིས་ཀྱང་དཔའ་མི་ཞུམ་པར”དཔའ་བོ་ཡིན་
ན་ཁྱོད་རང་ཁྱིམ་ལ་ཡོང་ནས་ལོངས་དང”ཟེར་ཞོར་གློ་བུར་དུ་མེ་མདའ་ཞིག་ལ་འཇུས།
258



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཡིན་ནའང་མེ་མདའ་ཡར་ལེན་ཁོམ་མ་བྱུང་བར་བོའུ་སྐད་ཅིག་གྲགས་པ་དང་ཁོ་རང་མེ་
མདའ་དང་མཉམ་དུ་རིམ་བཞིན་ས་ལ་འགྱེལ།
སྐད་ཅིག་ཙམ་ལ་མི་བརྒྱ་སྟོང་མང་བོ་དེར་འདུས། ཁོས་ཅི་མི་སྙམ་པར་ཁྱིམ་ལ་
འཛུལ་ཏེ་ཏ་ལེན་ནང་ལ་མདེའུ་འདེགས་ཚད་ཙམ་བླུགས་ནས་ཕྲག་པར་གཡུག་རྗེས་
དཀྲུམ་མདའི་མཆུ་ཡིས་སྐྲ་རིང་བོ་རྣ་རྒྱབ་ཏུ་དེད་དེ་ཚུར་ཡོང་བ་ན་མི་རྣམས་ཀྱིས་རང་
ཤུགས་ཀྱིས་ཁོ་ལ་ལམ་ཕྱེས། ཁོ་རང་རྟ་ལ་ཞོན་མ་ཐག་རླུང་ནག་འཚུབ་མ་ཞིག་དང་འདྲ་
བར་བུད་སོང་། བླ་བྲང་ནི་སྐབས་དེར་ཕལ་ཆེར་མདོ་སྨད་ཡོངས་ཀྱི་དཔལ་འབྱོར་དང་
ཚོང་ལས་ཀྱི་ལྟེ་བ་ཡིན་པར་མ་ཟད་གསར་འགྱུར་གྱི་ལྟེ་བའང་ཡིན་པས་ཁོའི་མཚན་སྙན་
ཏེརླུང་ནག་འཚུབ་མའམ” “ཇག་པ་རྟ་ནག་ཅན”ཞེས་པ་སྐད་ཅིག་ཙམ་ལ་མདོ་སྨད་
ཡོངས་སུ་ཁྱབ་སྟེ་ཁོ་རང་རྩེ་གཞུང་རྩྭ་ཐང་དུ་མ་ཐོན་གོང་ལརླུང་ནག་འཚུབ་མའམ་ཇག་
པ་རྟ་ནག་ཅན”ཞེས་པའི་མཚན་སྙན་རྩེ་གཞུང་དགོན་འབྲོག་གཉིས་སུ་སླེབས་འདུག་ལ།
ཨ་ལགས་འབྲོང་དང་སྟོང་དཔོན་གཉིས་ཀྱིས་དེ་སུ་ཡིན་གསལ་བོར་ཤེས་སྲིད། །
དྲུག་པ།
སྐབས་འདིར་བོད་ཟླ་བཞི་བ་ཡིན་ལ། རྩྭ་ཐང་ཆེན་པོ་ནི་མཛེས་མ་ཞིག་གི་མགྲིན་
པ་བཙིར་ནས་བརྒྱལ་བར་བྱས་ཤིང་སླར་ཡང་དྲན་པ་སོས་བཞིན་པ་དང་འདྲ་བར་ཉམ་
ང་ཞིང་སྔར་ལས་ཡིད་དུ་འོང་། བྱེའུ་སྣ་ཚོགས་ཀྱིས་ཅ་ཅོ་བར་མེད་སྒྲོག་བཞིན་ཕྲུ་གུ་ལ་
རྒུམ་བུ་འཚོལ་གྱིན་འདུག་ལ་བཙས་མ་ཐག་པའི་ཕྱུགས་ཕྲུག་རྣམས་ལངས་ཞོར་ལོག་
ཞོར་ཨ་མའི་རྗེས་སུ་འགྲོ་བཞིན་པ་ནི་གཡོ་ཟོལ་བྲལ་བའི་བྱིས་པ་ལས་ཀྱང་ལྷག་པར་
ཡིད་དུ་འོང་།
259



**
གཡུ་དྲུག་དཀར་དཔེ་ཚོགས།
ཁོས་མོ་ཇི་ལྟར་དྲན་ན་རྟ་ལ་དེ་ལྟར་སྐུལ་ཏེ་རླུང་ནག་འཚུབ་མ་ཞིག་དང་འདྲ་བར་
རྩེ་གཞུང་རྩྭ་ཐང་དཀྱིལ་ནས་གཤགས། རྩེ་ཆུ་སྔོན་མོ་དུམ་བུར་བཅད་དེ་དེ་སྔོན་ལུག་རྫི་
ཞིག་གིས་ཁོ་བོར་བསྟན་པའི་ཉག་ཁ་དེར་བུད་དུས་མིག་གིས་མཐོང་ཚད་ན་མི་ཕྱུགས་
གཅིག་ཀྱང་མི་སྣང་ལ། མཚེར་ཤུལ་ཆེན་པོ་ཞིག་ན་དུ་བ་ཕྲ་མོ་རེ་དགུང་སྔོན་དབྱིངས་
སུ་འཐེན་ཞིང་ནེ་ལེ་འགའ་རེས་བར་སྣང་ན་ལྡིང་སྐོར་རྒྱག་གིན་འདུག །
ཕར་བལྟས་ན་ཁོ་ཚོ་ད་སོ་མ་སྤོར་བ་འདྲ། ཁོ་ཚོའི་དཔྱིད་ས་གང་ཕྱོགས་ཡིན་ནམ་
ཁོས་ཁེར་བཤད་རྒྱག་ཞོར་མར་བབས་ཡོང་། དཔྱིད་ཀའི་མཚེར་ཤུལ་ནི་སྟོན་ཁའི་མཚེར་
ཤུལ་དང་འདྲ་བར་ཡི་མུག་ཅིང་མིའི་རེ་ལྟོས་གཅོད་པར་བྱེད་པ་ཞིག་ཡིན་པས་ཁོས་འདི་
རུ་ཁོ་མོའི་ཤུལ་རྗེས་ཙམ་ཡང་མཐོང་མི་སྲིད་པ་གསལ་བོར་ཤེས་ནའང་མ་མཐའ་ཡང་ཁོ་
མོའི་བསྡད་ཤུལ་ཙམ་ཡང་མཐོང་འདོད་ཆེ་བས་སྟོང་དཔོན་ཚང་གི་མཚེར་ཤུལ་ཏེ་ཆེས་
ཆེ་བའི་སྦྲ་ཤུལ་ཞིག་ཏུ་ཡུན་རིང་བསྡད། །
ཡུན་རིང་གི་འཁྲུག་རྩོད་ཁྲོད་ནས་ཁོས་ཉམས་མྱོང་གཞན་ཞིག་ཤེས་པ་ནི་འཇབ་
རྒོལ་བྱེད་པའི་ཆེས་བཟང་བའི་དུས་ཚོད་ནི་མི་རྣམས་ཀྱི་དོགས་ཟོན་ལྷོད་པའི་སྔ་དྲོ་
ཡིན་པ་དེ་རེད། འོན་ཀྱང་ད་ལྟ་ཕལ་ཆེར་ཉིན་གུང་ལ་སླེབས་འདུག་པའི་ཁར་དམིགས་
འབེན་གར་ཡོད་མི་ཤེས་ནའང་ཁོའི་སེམས་ལ“མ་མཐའ་ཡང་ཁོ་མོར་རང་གིས་འབད་
བརྩོན་བྱེད་བཞིན་པ་ཤེས་སུ་འཇུག་དགོས་བསམ་ཞིང༌། སླར་ཡང་འདི་རུ་ཐབ་ཀ་དང་
ཨོང་བ་ཡོད་པས་ནངས་ཇ་དང་གུང་ཇ་མཉམ་འཐུང་བྱེད་དགོས”བསམ་སྟེ་རྟ་རྒྱབ་ཀྱི་
ཏ་ལེན་ས་ལ་ཕབས་ཏེ་ནང་གི་སླ་ང་ཆུང་ཆུང་དེ་བླངས་ནས་ཆུ་ལེན་དུ་སོང་དུས་ཕྱུགས་
ཟོག་མང་བོ་ཆུ་ལ་བརྒལ་བའི་ཤུལ་རྗེས་གསལ་བོར་ཡོད་པར་མ་ཟད་ཆུ་ཐིགས་ཕར་
ཕྱོགས་སུ་རིང་བོའི་བར་དུ་གཏོར་ཡོད་པ་མཐོང་། ཁོས་རྒྱང་ཕྱོགས་སུ་བལྟས་པ་ན་ཉག་ཁ་
མཐོན་པོ་ཞིག་ལས་ཅི་ཡང་མཐོང་རྒྱུ་མེད་ནའང་དེའི་ཕ་རོལ་ན་ཁོ་མོ་ཡོད་སྲིད་སྙམ་པའི་
260



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
འདུ་ཤེས་ཤིག་སྐྱེས་པས་ཆུ་མ་བླངས་པར་མྱུར་དུ་ཕྱིར་ཡོང་ནས་བསྡུ་གསོག་བརྒྱབ་སྟེ་
ལམ་ལ་ཆས།
རྐང་ལག་རིང་ཞིང་བྲང་ཁ་ཆེ་བའི་རྟ་ཕོ་ནག་ནག་དེ་སླར་ཡང་རླུང་ནག་འཚུབ་
མ་ཞིག་དང་འདྲ་བར་སྐད་ཅིག་ཙམ་ལ་ཉག་ཁ་མཐོན་པོ་དེར་སླེབས་དུས་རིང་བོའི་ས་
ན་ལུག་ཁྱུ་སྤྲིན་དཀར་འདྲ་བ་དང་ནོར་ཁྱུ་སྤྲིན་ནག་འདྲ་བ་མུ་མཐུད་དུ་མདུན་ལ་སྐྱོད་
བཞིན་ཡོད། ཁོ་རང་སར་བབས་ནས་སྐྲ་རིང་བོ་དེ་རལ་བ་ལྟར་སླས་པ་དང་རྟ་ལ་རྔ་
མདུད་ཅིག་བརྒྱབ་རྗེས་མྱུར་དུ་སོང་སྟེ་རུ་བའི་ཉེ་སར་སླེབས་པ་ན་རྟ་ཁ་འཐེན་ནས་དལ་
མོར་འགྲོ་རུ་བཅུག་པར་མ་ཟད་དམིགས་ཡུལ་ཅི་ཡང་མེད་པའི་ཚུལ་གྱིས་མགོ་བོ་བྲང་
ཁར་སྨད་ཅིང་སྨིན་མའི་འོག་ནས་མི་ཚོགས་ནང་ལ་བལྟ་བཞིན་སོང་། ཞོན་རྟ་དེ་ཇི་
ལྟར་དལ་གྱིས་སོང་ནའང་གོམ་ཚད་ཧ་ཅང་ཆེ་བས་ཅང་མ་འགོར་བར་རུ་བའི་རྗེས་ཟིན་
ལ་ཉེ་བ་དང་། སྐབས་འདིར་དོགས་ཟོན་ཧ་ཅང་མཐོ་བའི་སྟོང་དཔོན་གྱིས་ཀྱང་ཕྱི་མིག་
ཅིག་བལྟས་པ་དང་མཉམ་དུ་ཁོ་རང་མཐོང་བྱུང་བས་ད་རུང་མི་ངོས་མ་ཟིན་ནའང་མྱུར་
དུ་རུམ་ལ་ལག་པ་བསྲིངས་ཏེ་དཀྲུམ་མདར་འཇུ་ཞོར་ཁོ་མོའི་གམ་དུ་བཅར། ཏག་ཏག་
སྐབས་འདིར་ཁོས་ཀྱང་སྟོང་དཔོན་དང་ཁོ་མོ་ངོས་ཟིན་བྱུང་བས་གློ་བུར་དུ་ཀི་སྐད་ཅིག་
སྒྲོག་ཞོར་དཀྲུམ་མདའ་ཕྱིར་བཏོན་ནའང་འདི་དུས་སྟོང་དཔོན་གྱིས་ཀྱང་སྔ་ས་ནས་ཁོ་
མོའི་རྟ་ཁར་འཇུས་ཟིན་པར་མ་ཟད་ཚང་མར“མེ་མདའ་རྒྱོབ། མེ་མདའ་རྒྱོབ”ཅེས་སྐུལ་
བ་དང་། རང་གིས་ཀྱང་མེ་མདའ་འགའ་བརྒྱབ།
སྐད་ཅིག་ཙམ་གྱི་རྗེས་སུ་ལུས་པའི་ཁོ་བོ་རང་གི་བོའུ་རྩལ་ལ་ཧ་ཅང་ཡིད་ཆེས་ཡོད་
ནའང་གནད་འགག་གི་སྐབས་སུ་ཁོ་མོའི་ཕྱོགས་སུ་མེ་མདའ་རྒྱག་མ་ཕོད་པར་ཁོ་མོ་དང་
བར་ཐག་ཅུང་རིང་བའི་ས་ན་ཁོ་བོར་མེ་མདའ་རྒྱག་བཞིན་པའི་མི་འགའ་རང་གནས་སུ་
གཉིད”དུ་འཇུག་ཞོར་ཡར་རྒྱུག་མར་རྒྱུག་བྱས།
261



གཡུ་དྲུག་དཀར་དཔེ་ཚོགས།
སྟོང་དཔོན་ནི་ཕྱོགས་སྟོན་འཁོར་ལོ་ཞིག་དང་འདྲ་བར་ཁོ་རང་གཡས་སུ་རྒྱུག་ན་ཁོ་
མོའི་གཡོན་ཏུ་གཞའ་བ་དང་ཁོ་རང་གཡོན་དུ་རྒྱུག་ན་ཁོ་མོའི་གཡས་སུ་གཞའ་བར་བྱེད་
པའི་ཁར་མི་མང་བོས་མུ་མཐུད་དུ་ཁོའི་ཕྱོགས་སུ་མེ་མདའ་བརྒྱབ་པས་ཁོ་རང་ཐབས་ཟད་
དེ་མི་འབྲོ་ཀ་མེད་བྱུང་། །
ཚེ་གང་བོར་སྟོང་འཇགས་ཀྱི་རྩྭ་ཐང་དུ་བསྡད་པའི་ཕྱུགས་ཟོག་རྣམས་ཀྱིས་གློ་བུར་
དུ་སྲན་མ་རྗོད་པ་འདྲ་བའི་བོའུ་སྐད་ཐོས་པས་འདྲོགས་ལངས་ནས་ཕྱོགས་བཞི་མཚམས་
བརྒྱད་དུ་བྲོས་པ་དང་། ཁལ་མ་རྣམས་ཀྱིས་ཁལ་སྒ་དབོ་བར་དྲུད་དེ་དངོས་རྫས་ཡོད་ཚད་
རྨིག་པས་བརྫིས་ཤིང་ག་ས་ག་རུ་གཏོར་བ། བྱིས་པ་དང་ལོ་ལོན་ལ་ལའང་ཞོན་པས་ཡོབ་
ཏུ་དྲུད་ནས་རྨས་སྐྱོན་བཟོས་ཏེ་ངུ་སྐད་སྒྲོག་པ། ཁྲག་འཁྱིལ་ཁྲོད་ཀྱི་རྨས་མ་ཚོས་འཁུན་
སྒྲ་དང་སྡུག་སྐད་བར་མེད་དུ་རྒྱག་པ་སོགས་ཀྱིས་ཕར་བལྟས་ན་ཁོ་ཚོ་ནི་ཇག་ཚོགས་
ཆེན་པོ་ཞིག་གིས་རྒོལ་རྡུང་ཐེབས་པ་དང་འདྲ་བར་ཡ་ང་ཞིང་སྐྱི་གཡའ་བའི་གནས་སུ་
འདུག སྟོང་དཔོན་གྱིས་ཚུལ་དེར་བལྟ་བཞིན་ཧ་ལས་ཤིང་ཧོན་ཐོར་བ་དང་། མཚམས་
ཤིག”དཀོན་མཆོག་གསུམ། ང་རང་ཚར་སོང་། ཚར་སོང་… "ཟེར་ཞོར་ཁོ་མོའི་གདོང་ལ་
བལྟས་ནས་སླར་ཡང་འོན་ཀྱང་ང་ལ་འགྱོད་པ་མེད་”ཟེར།
“གལ་ཏེ་ཁྱོད་ཀྱིས་ང་རང་མ་བཏང་ན་ཁོས་མུ་མཐུད་དུ་འདི་ལྟར་བྱེད་སྲིད་པར་མ་
ཟད་དུས་ནམ་ཞིག་ཁྱོད་ལའང་ཐར་བ་མེད། དེའི་ཕྱིར……”
“མིན་མིན། གལ་ཏེ་ངས་ཁྱོད་བཏང་གྱུར་ན་ད་གཟོད་ང་ལ་ངོ་མ་ཐར་བ་མེད།
“མིན། གལ་ཏེ་ཁྱོད་ཀྱིས་ང་བཏང་གྱུར་ན་ཁོས་ཁྱོད་ལ་གནོད་མི་བྱེད་པ་ངས་མནའ་
སྐྱེལ་ཆོག་
"ཧ་ཧ། “མནའ་ཨེ། ཁྱོད་ཀྱིས་མནའ་བསྐྱལ་ནས་ཅི་ཞིག་ཕན། བདུད་འདྲེ་ལ་མནའ་
ཡོད་དམ།”
262



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
།
"ཁོ་རང་བདུད་འདྲེ་མིན།”
“ཁྱོད་ཀྱིས་ཁྱི་ཁ་ཟུམས།“སྟོང་དཔོན་གྱིས་ཐལ་ལྕག་ཡར་ལ་ཕྱར་ནའང་སྙིང་རྗེ་ཞིང་
ཡིད་དུ་འོང་བའི་ངོ་གདོང་དེ་དང་ཨ་ལགས་ཡིན་རུང་འོ་བྱེད་འདོད་པའི་མཆུ་སྒྲོས་དེ་
མཐོང་བ་ན་ཁོའི་ཤེད་ཤུགས་ཡོད་ཚད་ཉམས་པར་གྱུར་པས”ད་ལྟ་ང་ལ་ཁྱོད་དང་རྩོད་པ་
བྱེད་ཁོམ་མེད”ཟེར་ནས་སྐྱ་ཀའི་ཚང་ནང་ལ་རྡོ་བརྒྱབ་པ་ལྟར་ངུ་སྐད་སྒྲོག་བཞིན་པའི་
མི་ཚོགས་ཁྲོད་དུ་སོང་།
ཁོ་རང་རྒྱང་ཕྱོགས་ཀྱི་རི་རྩེར་སོང་སྟེ་དུ་བ་འཐེན་ཞོར་ཕྱོགས་གཅིག་ནས་རི་ཞོལ་
གྱི་མི་རྣམས་ཀྱི་གནས་ཚུལ་ལ་ལྐོག་བལྟ་བྱེད་པ་དང་ཕྱོགས་གཅིག་ནས་ད་ནི་ཅི་བྱས་ན་
དགའ་བར་བསམ་བློ་གཏོང་གིན་འདུག རི་ཞོལ་གྱི་མི་རྣམས་མུ་མཐུད་དུ་མདུན་སྐྱོད་
བྱེད་ཐབས་བྲལ་བས་དེ་གར་བསྡད་དེ་ལ་ལས་འདས་པོའི་རྗེས་སུ་མཆོད་མེ་སྦར་བ་དང་
ལ་ལས་རང་རང་གི་དངོས་པོ་རྣམས་ཕྱོགས་གཅིག་ཏུ་བསྡུ་བ། ལ་ལས་སྐྲག་སྣང་དང་
བཅས་ཐག་རིང་དུ་བྲོས་པའི་ཕྱུགས་ཟོག་རྣམས་ཕྱིར་དེད་ཡོང་བ་སོགས་ཀྱི་ལས་ལ་བྲེལ་
བཞིན་འདུག མཚམས་ཤིག་ལ་མི་མང་བོས་རས་གུར་པ་ཏྲ་ཅན་ཞིག་ཕུབ་བྱུང་བས་ཁོའི་
སེམས་ལ་དེ་ནི་ངེས་པར་དུ་སྟོང་དཔོན་སྡོད་གནས་ཡིན་སྲིད། དེས་ན་ནམ་མ་ལངས་
སྔོན་ལ་སླར་ཡང་འཇབ་རྒོལ་ཞིག་བྱེད་དགོས”བསམ་སྟེ་རྟ་སྒ་བླངས་ཤིང་ཏ་ལེན་ནང་
ནས་ཤ་བཙོས་མ་ཞིག་བླངས་ཏེ་ཟ་ཞོར་དཀྲུམ་མདའ་གཉིས་ཀའི་མདེལ་སྒྲོམ་ནང་ལ་
མདེའུ་གང་རེ་མནན་རྗེས་རས་གུར་དེ་སོ་ཁུང་དུ་གཅིག་བླངས་ནས་དཀྲུམ་མདའ་ཕྱིར་
བཅུག
དཔྱིད་ཀའི་ཉི་མ་རིང་ཞིང་ཁོ་ལ་ལས་རྒྱུ་མེད་པས་ནམ་སྨད་བར་དུ་སྡོད་མ་ནུས་པར་
ཕལ་ཆེར་ནམ་གུང་ཙམ་ལ་མར་བབས་ཡོང་། རི་ཞོལ་གྱི་ཁྱི་རྣམས་ཀྱིས་སྐབས་འགར་ཧ་
ཅང་སྐྱོ་གདུང་གི་ངུ་ཟུག་རེ་བྱེད་པ་དང་། ཤིན་ཏུ་ཉམ་ང་བའི་མཆོད་མེའི་འོད་རེ་སྲིན་
263



གཡུ་དྲུག་དཀར་དཔེ་ཚོགས།
འབུ་མེ་ཁྱེར་ལྟར་དུ་མངོན་ཐུབ། ས་རུབ་མ་ཐག་རས་གུར་པ་ཏྲ་ཅན་དེའི་ནང་ན་མཆོད་
མེའམ་སྒྲོན་མེ་འོད་ཆེན་ཞིག་སྦར་ཡོད་པ་དེའང་ད་ལྟ་སྔར་ནས་མཐོང་རྒྱུ་མི་འདུག ཡིན་
ནའང་ཉེ་འདབས་སུ་སླེབས་དུས་མི་མང་བོ་ཉལ་མེད་པར་ཕྱོགས་ཕྱོགས་སུ་སྐོར་སྐོར་
བྱས་ཏེ་འདས་པོའི་རྗེས་སུ་མ་ཎི་འདོན་པ་དང་ལ་ལ་ད་རུང་མུ་མཐུད་དུ་ངུ་བཞིན་ཡོད་
པ་ཐོས་པས་ཁོ་རང་སར་བབས་ཏེ་རྟའི་གདོང་ལ་བྱིལ་བྱིལ་འགའ་བྱས་རྗེས་བོའུ་རིང་སྒོ་
སྟེང་དུ་བཀལ་ཞིང་དཀྲུམ་མདའ་ལག་ལ་བཟུང་སྟེ་རས་གུར་པ་ཏྲ་ཅན་དེར་གཟས་ནས་
སོང་། ད་ལྟ་ཁོ་རང་འཇབ་འགྲོ་བྱེད་པར་ཡང་ཤིན་ཏུ་བྱང་ཡོད་དེ་ཐོག་མར་རྐང་བའི་ཕྱི་
རྟིང་དལ་གྱིས་ས་ལ་བཞག་རྗེས་རིམ་བཞིན་སྔ་རྟིང་མར་སྤོ་བར་བྱེད་པར་མ་ཟད་དབུགས་
ཀྱང་དལ་ལྷོད་ཀྱིས་གཏོང་ལེན་བྱེད་པས་མི་ཕར་ཞོག་ཁྱིས་ཀྱང་ཚོར་མི་ཐུབ། ཁོ་རང་དེ་
ལྟར་རས་གུར་དེའི་གམ་ལ་སོང་ནས་དབུགས་ཁོག་ཏུ་བསྡུས་ཏེ་ཞིབ་ཏུ་ཉན་དུས་དབུགས་
གཏོང་ལེན་བྱེད་པའི་སྒྲ་ཙམ་ཡང་ཐོས་རྒྱུ་མེད་པས་དལ་གྱིས་མར་སྒུར་ཏེ་རས་གུར་དེའི་
འདབས་འོག་ལ་རྣ་བ་གཏད་ནས་ཉན་སྐབས་ཉེ་འགྲམ་ནས་བུད་མེད་ཅིག་གི་ངུ་སྐད་ཤོར་
བ་དང་མཉམ་དུ་ཁོ་རང་ཡང་ཕྱིར་འཁོར་ཞོར་ཁ་སྦུབ་ཏུ་བསྡད་མ་ཐག་སྟུད་མར་བོའུ་
སྐད་འགའ་གྲགས་བྱུང་། ཁོས་འགྲེ་ལོག་ཅིག་རྒྱག་ཞོར་རས་གུར་གྱི་འདབས་འོག་ནས་
ཁྱིམ་ལ་ནུར་དུས་ཅི་ཡང་མི་མཐོང་ནའང་ཅི་ཡང་མེད་པ་འདྲ་བས་མྱུར་དུ་ཕར་ཕྱོགས་
ཀྱི་འདབས་འོག་ནས་ཕྱིར་བུད་དེ་མགོ་མར་སྒུར་ནས་འབྲོ་ཞོར་དུ་སྔོན་ཆད་ཁོ་མོར་བརྡ་
རྒྱག་བྱེད་ཀྱི་ཁ་ཤུ་དེ་བཏབ་མ་ཐག་ཞོན་རྟ་དེས་སྣ་སྦུད་དམའ་མོ་རྒྱག་ཞོར་ཁོའི་གམ་ལ་
ཐོན། ཁོས་རྐང་བ་གཡོན་པ་ཡོབ་ཆེན་ནང་ལ་འཇོག་ཞོར་ལག་པ་གཡས་པས་སྒ་སྟེང་
གི་མེ་མདའ་བླངས་ནས་ཤུལ་དུ་ཞོན་མ་ཐག་དུད་འགྲོ་དེ་ལ་ཡོབ་རྡུང་ཙམ་ཡང་བྱེད་མ་
དགོས་པར་མདའ་ཕངས་པ་ལྟར་རྒྱུག་སོང་།
རྒྱབ་ཕྱོགས་ཀྱི་བོའུ་སྐད་ཆད་རྗེས་རྟ་དེའང་ཇེ་དལ་དུ་སོང་བས་ཁོ་རང་སར་བབས་
264



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། .
ཏེ་རྟའི་གདོང་ལ་བྱིལ་བྱིལ་བྱེད་པ་དང་སྐེ་ལ་ཡང་ཡང་འཕྲུག རྟ་དེས་ཀྱང་ཁོའི་ལུས་ལ་
མགོ་བོས་ཕུར་ཕུར་བྱེད་པ་དང་ཡང་ཡང་སྣ་སྦུད་རྒྱག་པའི་ཚུལ་ནི་ཁོང་གཉིས་སྲོག་ཐར་
བྱུང་བར་ཕན་ཚུན་ལ་རྟེན་འབྲེལ་ཞུ་བ་དང་འདྲ།
“ཨ་ཙི་ཨ་ཙི། ཁྱི་རྒན་དེ་ལ་གཡོ་སྒྱུ་ཆེ་བ་ལ། དང་ཐོག་རས་གུར་ནང་དུ་སྒྲོན་མེ་
སྦར་བ་དེ་མ་གཞི་ང་ལ་མགོ་སྐོར་བཏང་བ་ཡིན་སྲིད།”ཁོའི་སེམས་ལ“བུད་མེད་ཅིག་གི་
ངུ་སྐད་ཤོར་བ་དེ་ཕལ་ཆེར་ཁོ་མོ་ཡིན་སྲིད་ལ་གལ་ཏེ་དེ་འདྲ་ཡིན་ན་ཁོ་མོས་ང་ལ་བརྡ་
བྱིན་པ་ཡིན་སྲིད་”བསམ་སྟེ་ཁོ་མོ་ལྷག་པར་དྲན་ཞིང་ཁོ་མོ་སྐྱོབ་པའི་རྦད་སེམས་སྔར་
ལས་ཇེ་བརྟན་དུ་སོང་བ་དང་མཉམ་དུ་ཁོས་ཀྱང་སྟོང་དཔོན་ནི་དེ་འདྲའི་འདུལ་སླ་བ་
ཞིག་གཏན་ནས་མིན་པ་གསལ་བོར་ཤེས། དེའི་ཕྱིར་ཁོས་རྗེས་སུའང་རྒྱུན་ཆད་མེད་པར་
འཇབ་རྒོལ་རེ་བྱས་ཀྱང་སྔར་ལྟར་ཧོལ་རྒྱུག་མི་བྱེད་པར་གཙོ་བོ་གོ་སྐབས་བཙལ་ནས་
ཡུན་རིང་འགོར་མོད། འོན་ཀྱང་སྟོང་དཔོན་གྱིས་ཀྱང་ཁོ་མོ་ནི་ད་གཟོད་རང་གི་སྐྱབས་
གནས་འབའ་ཞིག་ཡིན་པ་གསལ་བོར་རྟོགས་ནས་དབྱར་དགུན་སྟོན་དཔྱིད་དང་ཉིན་
མཚན་དུས་ཀུན་ཏུ་གཟུགས་དང་གྲིབ་མ་ཇི་བཞིན་ཁོ་མོ་དང་དུས་ཐུང་ཙམ་ལའང་ཁ་མི་
གྱེས་པས་ཁོ་ལ་ནམ་ཡང་འཇབ་རྒོལ་བྱེད་པའི་གོ་སྐབས་བཟང་བོ་ཞིག་མ་བྱུང་།
ཕྱི་ཉིན། བོའུ་རྟ་གང་བཟང་ཅན་གྱི་མི་མང་བོས་སྲུང་སྐྱོབ་འོག་ཏུ་ཨ་ལགས་འབྲོང་
ཚང་འདས་པོ་ཚོའི་རྣམ་ཤེས་འདྲེན་དུ་ཐོན་མ་ཐག་ཁོས་སྟོང་དཔོན་ལ“གལ་ཏེ་ཁྱོད་ཀྱིས་
བུད་མེད་དེ་ད་ལྟ་ཉིད་ལ་མ་བཏང་ན་མཇུག་འབྲས་སྔར་ལས་སྡུག དཀོན་མཆོག་གསུམ།
དེ་ནི་མི་ཞིག་མ་རེད་འདྲེ་ཞིག་རེད”ཟེར།
བློ་རིག་རྣམ་པར་བཀྲ་བའི་སྟོང་དཔོན་གྱིས་ཀྱང་ཁ་ནས་རླུང་ནག་འཚུབ་མ་འདྲེ་
རེད་ཟེར་ཡང་ཁོག་ནས་མི་ཡིན་པ་གསལ་བོར་ཤེས་པས“གལ་ཏེ་ཁོ་རང་འདྲེ་ཡིན་ནའང་
ཁྱེད་ཨ་ལགས་འབྲོང་ཚང་ཟེར་ན་དང་བོ་འོད་དཔག་མེད་ཀྱི་སྲས། ད་ལྟ་མདོ་སྨད་སྐྱོང་
265



གཡུ་དྲུག་དཀར་དཔེ་ཚོགས།
བའི་མགོན་ཡིན་པས་ཁྱེད་ཀྱིས་འདུལ་མི་ནུས་པའི་འདྲེ་ཞིག་གང་ན་ཡོད། གལ་ཏེ་ཁོ་
རང་མི་ཞིག་ཡིན་ན་ངས་ཀྱང་རང་དགར་མི་འཇོག་ཁོ་ཐག་ཡིན། གང་ལྟར་ངས་ཁོ་མོ་མི་
གཏོང་ཁོ་ཐག་ཡིན། གལ་ཏེ་ཁོ་མོ་བཏང་ན་ད་གཟོད་མཇུག་འབྲས་སྔར་ལས་སྡུག”ཟེར།
བླ་དཔོན་གཉིས་ཀྱིས་རྩོད་པ་ཡུན་རིང་བྱས་མཐར་ཨ་ལགས་འབྲོང་ཐབས་ཟད་དེ་
“ཁྱོད་ཀྱིས་ནོར་འཁྲུལ་ཆེན་པོ་ཞིག་བཟོས་སོང་ཟེར་ནས་བྲེལ་མྱུར་གྱིས་འདས་པོ་རེ་རེའི་
སྔས་སུ་སོང་སྟེ་དེ་བས་ཀྱང་བྲེལ་མྱུར་གྱིས་འཕོ་བ་བཏབ་པ་དང་། འདས་པོ་ཚོའི་ཁྱིམ་
མིས་བསྔོ་རྟ་འབུལ་སྐབས་ཀྱང་ཁོ་རང་སྔོན་དང་མི་འདྲ་བར་ཧ་ཅང་ཡིད་ཆད་དེ“'ཨེ -
གལ་ཏེ་བདུད་འདྲེ་དེ་ཚར་གཅོད་མ་བྱས་ན་འདི་རྣམས་ཀྱང་རང་ལ་དབང་མིན་སུ་ཡིས་
ཤེས”བསམ་ནས་ལམ་ལ་ཆས།
ཁོས་མུ་མཐུད་དུ་རི་མགོ་ན་རྩེ་གཞུང་སྡེ་བའི་གནས་ཚུལ་ལ་ལྐོག་བལྟ་བྱེད་བཞིན་
ཡོད་ལ། ཨ་ལགས་འབྲོང་གིས་བསྔོ་རྟ་ཁྱེར་ནས་ཕྱིར་འགྲོ་བ་མཐོང་སྐབས་ཁོའི་སེམས་
ལ་སླར་ཡང་ཨ་ལགས་བླངས་ན་སྐྱིད་པོ་རེད། ནོམ་པ་མང་ཞིང་ཉེན་ཁ་མེད”ཅེས་པ་དེ་
དྲན་ནས་རིའི་ལྟག་རྒྱབ་བརྒྱུད་དེ་ཁོ་ཚོའི་མདུན་དུ་རྒྱུག
ཨ་ལགས་འབྲོང་གི་སྐྱེལ་མ་ཚོའི་ཁྲོད་ན་ཁོས་བསད་པའི་མི་ལ་ལའི་གཉེན་ཉེའང་
ཡོད་པས་དེ་ཚོས”ཁོ་རང་མི་ཡིན་ཡང་ཆོག་ལ་འདྲེ་ཡིན་ཡང་རུང་། དེ་རིང་ཁོ་དང་ཁྱོད་
ཤི་ང་གསོན་ཞིག་མ་བྱས་ཐབས་མེད་ཡིན་”ཟེར་ནས་སྲོག་བསྡོ་རྩིས་བྱས་ནའང་ཨ་ལགས་
འབྲོང་གིས“ཁོ་རང་ད་རུང་འདུལ་བའི་དུས་ལ་སླེབས་མེད་པས་རང་སྡུག་ཉོས་པ་ལས་མ་
འདས”ཟེར་ནས་བཀག་བྱུང་།
ཁོས་རྒྱང་རིང་གི་ས་ནས“བླ་མ་བཞུགས་པའི་ས་རུ། བོའུ་སྐད་གྲགས་ན་མི་མཛེས།
མེ་མདའ་ས་ལ་གཡུག་དང་། ཚང་མར་ཉེན་ཁ་མེད་དོ་”ཞེས་དབྱངས་སུ་གྱེར།
“ཁྱོད་ཚོས་ཉོན་དང་། གན་མི་ཡི་སྐད་སྒྲ་ཡིན་ནམ་འདྲེ་ཡི་གླུ་སྒྲ་རེད། ངས་ཁྱོད་
266



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ས་
ཚོར་ཞུ་བ་བྱས་པ་ཡིན།“ཨ་ལགས་འབྲོང་གིས་ཚང་མར་རང་གི་སྐྱེ་བསྟན་པ་ན་ད་གཟོད་
ཚང་མས་མེ་མདའ་ས་ལ་བཞག
ཁོས་དཀྲུམ་མདའ་བཟུང་ནས་ཚུར་ཡོང་སྟེ ''མདེའུ་གཅིག་གི་འགྲོ་སྒོའང”གཏོང་
མ་དགོས་པར་རང་ལ་ཅི་མཁོ་ཐམས་ཅད་བླངས་རྗེས་ཨ་ལགས་འབྲོང་གི་ཀླད་པ་ཟངས་
སྐྱོགས་འདྲ་བ་དེར་བྱིལ་བྱིལ་བྱེད་ཞོར་ཨ་ལགས་བླངས་ན་སྐྱིད་པོ་རེད། ནོམ་པ་མང་
ཞིང་ཉེན་ཁ་མེད། རྗེས་སུ་ཁྱི་ཁ་ཟུམས་དང་། ཁྱོད་ལ་གནོད་པ་མི་བྱེད། བླ་མ་བཞུགས་
པའི་ས་རུ། བོའུ་སྐད་གྲགས་ན་མི་མཛེས་”ཟེར་ནས་རིམ་བཞིན་ཕྱིར་བསྐྱེད་ཅིང་
མཚམས་ཤིག་རྟ་ལ་ཞོན་ནས་རླུང་ནག་འཚུབ་མ་ཞིག་དང་འདྲ་བར་བུད་སོང་།
“རྩ་བའི་བླ་མ་རིན་པོ་ཆེ། བདུད་འདྲེ་དེས་ང་ཚོའི་མི་བསད་པས་མི་ཆོག་ད་རུང་རྒྱུ་
ཕྲོགས། རྩ་བའི་བླ་མ་རིན་པོ་ཆེ…"
“ཁོའི་མགོ་སྐྲ་རིང་བ་མ་གཏོགས་མི་ཞིག་དང་མི་འདྲ་ས་ཅི་ཡང་མེད།”
ཁོའི་ཞོན་རྟ་དེ་དུད་འགྲོ་ཕལ་བ་ཞིག་དང་གཏན་ནས་མི་མཚུངས།
''མེ་མདའ་ཐོགས་པའི་འདྲེའང་ཡོད་པ་གཏན་ནས་གོ་མ་མྱོང་།
རྩ་བའི་བླ་མ་རིན་པོ་ཆེ…"
“འགྲོ།”ཤུགས་རིང་ནར་ནར་འབྱིན་བཞིན་པའི་ཨ་ལགས་འབྲོང་གིས་གཞི་ནས་མི་
རྣམས་ཀྱི་ཚིག་མཚམས་བཅད་དེ་ལམ་ལ་ཆས་པ་དང་། ཁོས“འཇིག་རྟེན་འདི་ན་བདེ་བ་
ཏིལ་འབྲུ་ཙམ་ཡང་མེད”ཟེར་ནས་དགོང་མོ་དེར་ཧ་ཅང་གསང་བའི་སྒོ་ནས་དགོན་ལག་
ཅིག་ལ་སོང་།
267



གཡུ་དྲུག་དཀར་དཔེ་ཚོགས།
བདུན་པ།
ཁོས་ཨ་ལགས་འབྲོང་ཚང་གཞན་ལ་གནས་སྤོར་བྱས་ཟིན་པ་མ་ཤེས་པས་ལས་ཀ་
མེད་པར་སུན་སྣང་སྐྱེ་བ་དང་ཁོ་མོ་དྲན་ནས་སེམས་པ་སྐྱོ་བའི་སྐབས་སུ་ནམ་རྒྱུན་རྩེ་
གཞུང་དགོན་པའི་མདུན་རིའི་རྩེ་ལ་འཛེགས་ཏེ་རྟ་ལས་བབས་མ་ཐག་ཐོག་མར་འབྲོང་
ཚང་གི་ནང་ཆེན་ལ་བསྟུད་མར་མེ་མདའ་ལྔ་བརྒྱབ་པ་ན་གྲྭ་བ་རྣམས་ཀྱིས་ཙི་གུས་བྱི་
ལའི་སྐད་སྒྲ་ཐོས་པ་ལྟར་སྒོ་འཕྲོག་རྩོད་བྱེད་བཞིན་ཁྱིམ་དུ་འཛུལ་འགྲོ་བ་དང་། ཁོས་
ཚུལ་དེ་མཐོང་རྗེས་ཁེར་དགོད་རྒྱག་ཞོར་ད་གཟོད་རྟ་རྒྱབ་ཀྱི་ཏ་ལེན་དང་རྟ་མགོའི་སྲབ་
བླངས་ཏེ་ཕྱོགས་གཅིག་ནས་རྟ་ལ་རྩྭ་བཟའ་རུ་འཇུག་པ་དང་ཕྱོགས་གཅིག་ནས་ཉི་མར་
ལྡེ་ཞོར་མཚམས་རེར་དགོན་པའི་ནང་ལ་མེ་མདའ་རེ་བརྒྱབ་རྗེས་ཨ་ལགས་འབྲོང་ཚང་
སྐྲག་ནས་འདར་སིག་སིག་བྱེད་པའི་བཟོ་ལྟ་དེར་བསམ་ཚོད་བྱས་ན་མིག་ལམ་དུ་རྒྱུ་བ་
ལྟ་བུར་སྣང་། གལ་ཏེ་མེ་མདའ་རྒྱག་པའི་བར་ཐག་ཅུང་རིང་བར་གྱུར་ན་གྲྭ་བ་ལ་ལ་སྒོ་
རུ་གཅིན་པ་གཏོང་བར་ཡོང་སྲིད་པ་དང་། དེ་ཚོ་སར་ཙོག་མ་ཐག་ཁོས་གློ་བུར་མེ་མདའ་
འགའ་བརྒྱབ་པ་ན་ལ་ལ་ཡར་ལངས་ཞོར་ཤམ་ཐབས་སྟེང་ལ་སྤོས་ནས་སར་འགྱེལ།
སླར་ཡང་ཡར་ལངས་མི་ནུས་པར་ནུར་གོག་བྱས་ནས་འགྲོ་བའི་ཚུལ་དེ་མཐོང་རྗེས་ཁོ་
རང་ཡུན་རིང་བར་དུ་ཁེར་དགོད་བྱེད་པ་དང་། འདི་ལས་སྐྱིད་པའི་རོལ་རྩེད་ཅིག་འཇིག་
རྟེན་འདི་ན་ཡོད་མི་སྲིད་སྙམ། །
སྟོང་དཔོན་གྱིས་མི་མང་བོར་མེ་མདའ་སྤྲད་པ་དང་ཁྱི་མང་བོ་ལྕགས་ཐོག་ལས་གྲོལ་
ཏེ་སྔར་ལས་དོགས་ཟོན་མཐོར་འདེགས་བྱེད་བཞིན་ཡོད་པས་འཇབ་རྒོལ་བྱེད་པའི་གོ་
སྐབས་ཧ་ཅང་དཀོན། ཡིན་ནའང་ཁོ་རང་མཚམས་ལན་རེར་བླ་བྲང་ལ་མདེའུ་སོགས་
མཁོ་དངོས་རེ་ཉོ་བའམ“ལེན”དུ་འགྲོ་བ་ལས་གཞན་ནམ་རྒྱུན་རྩེ་གཞུང་དགོན་པ་དང་
268



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
སྟོང་དཔོན་ཚང་གི་བར་ན་ཕར་འགྲོ་ཚུར་འགྲོ་བྱེད་ཀྱིན་འདུག སྟོང་དཔོན་གྱིས་མི་མང་
བོར་མེ་མདའ་སྤྲད་དེ་བཙན་གྱིས་ཁོང་ཚང་སྲུང་དུ་འཇུག་པ་དང་མཉམ་དུ་གལ་ཏེ་སུ་
ཞིག་གིས་བདུད་འདྲེ་དེ་གསོད་ཐུབ་ན་དངུལ་འབོར་ཆེན་གྱིས་བྱ་དགའ་སྟེར་བར་མ་ཟད་
ད་རུང་བརྒྱ་དཔོན་ཞིག་གི་གོ་གནས་སྟེར་རབས་དྲིལ་བསྒྲགས་བྱས་ནས་ཡུན་རིང་འགོར་
ནའང་བདུད་འདྲེ་དང་དམར་འཛིང་བྱེད་ཕོད་མཁན་སུ་ཞིག་ཡོད། །
“དོན་དངོས་སུ་དེ་བདུད་འདྲེ་ངོ་མ་ཞིག་ཀྱང་མ་རེད། སྟོང་དཔོན་ཐབས་ཟད་དེ་གལ་
ཏེ་བདུད་འདྲེ་ངོ་མ་ཞིག་ཡིན་ན་འབྲོང་རིན་པོ་ཆེས་འདུལ་མི་ནུས་པ་ཞིག་གང་ན་ཡོད། །
མིའི་ནང་གི་ཆེས་ཐ་ཤལ་བ་ལ་ང་ཚོས་བདུད་འདྲེ་ཟེར་བ་མིན་ནམ། སྤྱང་ཕྲུག་དེ་མིའི་
ནང་གི་ཆེས་ཐ་ཤལ་བ་མིན་ནམ། ཁོས་ང་ཚོའི་སྡེ་བའི་ནང་གི་གཞོན་སྐྱེས་མེ་ཏོག་འདྲ་
བ་གང་མང་བསད། ང་ཚོའི་རྩ་བའི་བླ་མར་བོའུ་མཆུ་གཏད། ང་ཚོའི་དགོན་པའི་ནང་ལ་
མེ་མདའ་བརྒྱབ། ད་རུང་ང་ཚོའི་སྡེ་བའི་བུ་མོ་འཕྲོག དེས་ན་སྤྲང་ཕྲུག་དེ་ནི་མིའི་ནང་
གི་ཆེས་ཐ་ཤལ་བ་སྟེ་བདུད་འདྲེ་མ་ཡིན་ནམ། འདས་པོ་ཚོའི་གཅེན་གཅུང་རྣམས་ལ་ཞེ་
སྡང་ཞིག་མེད་དམ”ཟེར།
“གལ་ཏེ་འདྲེ་ངོ་མ་མིན་ན་སྐྲག་རྒྱུ་ཅི་ཡོད།”ཕོ་གསར་ཞིག་གིས་མི་ཁར་སོ་བཏབ་
ཅིང་མིག་ཆུ་འཐོར་བཞིན“ཕུ་བོའི་ཤ་འཁོན་རྩོད་མ་ཐུབ་ན་འཇིག་རྟེན་འདི་རུ་འདུག་
སྲོལ་མེད་”ཟེར། །
སྐྱེས་ཕོ་རབ་ཟེར་ན་ཁོ་རང་རེད། བུ་དཔའ་བོ་ཟེར་ན་ཁོ་རང་རེད… སྟོང་དཔོན་
གྱིས་ཕོ་གསར་དེར་བསྟོད་བསྔགས་བྱས་ནས་མཁའ་ལ་འཕུར་དུ་བཅུག་སྟེ་ས་ལ་འབབ་
ཐབས་མེད་པ་ཞིག་བཟོས་རྗེས”ཡིན་ནའང་སྤྲང་ཕྲུག་དེ་བདུད་འདྲེ་མིན་རུང་བདུད་འདྲེ་
ལས་ཀྱང་གཡོ་སྒྱུ་ཆེ། དེའི་ཕྱིར་ཁྱོད་ཀྱིས་གང་གཟབ་བྱེད་དགོས་པ་ལས་ཧོལ་རྒྱུག་བྱེད་
མི་རུང་། ཁྱོད་ལ་རེ་འདོད་ཆ་རྐྱེན་ཅི་ཡོད་”ཟེར།
269



གཡུ་དྲུག་དཀར་དཔེ་ཚོགས།
“ང་ལ་མེ་མདའ་རིང་ཐུང་གཉིས་གཡོར་རོགས།”
དུས་ཡུན་རིང་བོར་སྲོག་ཉེན་དུ་གནས་པའི་དབང་གིས་སྟོང་དཔོན་ནི་སྔར་དང་མི་
འདྲ་བར་གཏོང་ཕོད་ཇེ་ཆེར་སོང་ཡོད། དེའི་ཕྱིར་ཁོས་འདང་རྒྱག་མེད་པར་ཕོ་གསར་དེ་
ལ་ཆེས་བཟང་བའི་མེ་མདའ་རིང་ཐུང་གཉིས་སྤྲད་པར་མ་ཟད་ད་རུང་ཚང་མའི་མདུན་
ནས་རྟ་བཟང་བོ་གཅིག་ཀྱང་རིན་མེད་དུ་བྱིན། །
ཕོ་གསར་འདི་ནི་དང་བོ་སྟོང་དཔོན་གྱིས་ཁྲིད་ནས་ཁོ་མོའི་རྗེས་བསྙེགས་སུ་སོང་
ཞིང་ཕྱིར་ལམ་དུ་ཁོ་བོའི་མེ་མདའི་ཁ་རུ་ཚེ་ལས་འདས་སོང་བ་དེའི་ནུ་བོ་ཡིན་ལ། དེ་
དུས་ཀྱང་སྟོང་དཔོན་གྱིས་ཁོ་ཚང་ལ་འདི་འདྲའི་ཐུགས་ཁུར་བྱེད་མ་མྱོང་པས་སེམས་
འགུལ་དང་དགའ་སྤྲོ་མཉམ་དུ་སྐྱེས་ནས་དེ་མ་ཐག་ལམ་ལ་ཆས་ཏེ་ཁོ་བོ་བཙལ་དུ་སོང་།
ཧ་ཅང་རྒྱང་ཐག་རིང་བའི་ས་ནས་ཕོ་གསར་དེས་ཐོག་མར་ཁོ་མཐོང་བྱུང་བས་
གསང་སྟབས་ཀྱིས་རྗེས་འདེད་བྱས། འོན་ཀྱང་ཁོ་རང་ལས་འདི་ལ་དེ་འདྲ་བྱང་མེད་པས་
མེ་མདས་རྒྱག་ཚད་བར་དུ་བཅར་མ་ཐུབ་པས་ས་རུབ་ལ་ཉེ་དུས་ཁོའི་སེམས་ལ་ཕ་རོལ་
གཉིད་དུ་ཡུར་བའི་སྐབས་སུ་འཇབ་རྒོལ་བྱེད་དགོས་བསམ་སྟེ་ཁོ་རང་ཉལ་རེག་བར་དུ་
ལྐོག་བལྟ་བྱས་ནས་བསྡད།
ནམ་མཁའི་སྐར་ཚོགས་ཇེ་གསལ་དང་ཇེ་མང་དུ་སོང་བ་དང་མཉམ་དུ་སྨག་རུམ་
ཡང་ཇེ་ནག་དང་ཇེ་སྡུག་ཏུ་སོང་ནས་ཅི་ཡང་མི་མཐོང་བར་གྱུར། ཡིན་ནའང་ཕོ་གསར་
དེའི་སེམས་ན་ཕ་རོལ་གང་དུ་ཉལ་བའི་ཁ་ཕྱོགས་དང་ས་གནས་གསལ་བོར་ཡོད་པས་
ཕལ་ཆེར་ནམ་གུང་ལ་ཉེ་དུས་དཀྲུམ་མདའི་ཁོག་ལ་མདེའུ་དེད་དེ་རྐང་འཇབ་ལག་
འཇབ་ཀྱིས་ཕར་སོང་དུས་རྩྭ་མགོར་རླུང་གཡུག་པའི་སིར་སྒྲ་རེ་མ་གཏོགས་མི་རྟ་གཉིས་
ཀའི་དབུགས་སྒྲ་ཙམ་ཡང་ཐོས་རྒྱུ་མེད། ཁོ་རང་ཡ་མཚན་སྐྱེས་ཏེ་ཅུང་སྤོབས་པ་སྐྱེད་
ནས་ཡར་མར་དུ་བཙལ་བ་ན་མཚམས་ཤིག་སྣ་ལམ་དུ་རྟ་ལུད་ཀྱི་དྲི་མ་ཞིག་འཐུལ་བས་
270



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
།
ས་ལ་ལག་སྙོབ་བྱས་དུས་གཞི་ནས་ད་རུང་དྲོད་མ་ཉམས་པའི་རྟ་ལུད་ཅིག་ལ་འཕྲད….
ཕོ་གསར་དེས་ཉིན་མང་བོའི་རིང་ལ་རྒྱང་ཕྱོགས་ནས་ལྐོག་བལྟ་བྱེད་ཞོར་ཁོ་ལ་རྗེས་
འདེད་བྱས་ནའང་ཁོ་རང་ནི་རི་དྭགས་རྨས་མ་ཞིག་དང་འདྲ་བར་རི་གཟར་རྩེ་དང་ཐང་
ཆེན་དཀྱིལ་དུ་གཡས་བལྟ་གཡོན་བལྟ་དང་སྔོན་བལྟ་ཕྱིར་བལྟ་བྱེད་ཞོར་འགྲོ་བར་མ་ཟད་
ས་སྲོད་རི་བོའི་རྩེ་རུ་ཉལ་ན་ནམ་གུང་གཙང་བོའི་འགྲམ་དུ་ཡོད། ཞོགས་པར་སྤང་ཐང་
དཀྱིལ་ན་ཡོད་ན་ཕྱི་དྲོ་རི་ལུང་ཁུག་ན་ཡོད་པ་སོགས་ཉེ་སར་བཅར་ཐབས་བྲལ་བས་ཕྱིར་
མི་ལོག་ཀ་མེད་བྱུང་། འོན་ཀྱང་ཕོ་གསར་དེས་གནས་ཚུལ་གལ་ཆེན་གཅིག་ལོན་པ་ནི་
ཁོས་དགོན་འབྲོག་གཉིས་ཀའི་བར་ན་ཕྱུགས་ལམ་ཞིག་ཡོད་པ་དེ་དེད་ནས་ཕར་འགྲོ་
ཚུར་འགྲོ་བྱེད་བཞིན་པ་དེ་རེད། །
ལྟས་ངན་དེས་སྐད་ཅིག་ཙམ་ལའང་ལག་པ་དཀྲུམ་མདའ་དང་མི་འབྲལ་ལ། ཁོའི་
བོའུ་རྩལ་ནི་ག་འདྲ་ཡིན་པ་ང་ཚོས་མཐོང་ཟིན་པ་དེ་རེད་“ཕོ་གསར་དེས་རང་ལ་ཁག་
མེད་པའི་རྒྱུ་མཚན་དེ་ལྟར་བཤད།
རེད་ཡ། ད་རུང་ཁོའི་རྟ་དེ་དུད་འགྲོ་རང་ག་བ་ཞིག་དང་གཏན་ནས་མི་འདྲ།
“གལ་ཏེ་སུ་ཞིག་གིས་ཁོ་རང་རྟ་གོང་ནས་མར་འདྲུད་ཐུབ་ན…
''དེ་ང་ལ་བྱེད་ཐབས་ཡོད”འདས་པོ་གཞན་ཞིག་གི་གཉེན་མི་སྟེ་གཟུགས་སྟོབས་ཆེ་
ཞིང་ཤ་མདོག་ཤིན་ཏུ་ནག་པ། རྩལ་ཆེན་ཡིན་པའི་མཚན་སྙན་རྩེ་གཞུང་རྩྭ་ཐང་ཡོངས་
སུ་གྲགས་པའི་མི་ཞིག་གིས”སྤྲང་ཕྲུག་དེས་དུ་བ་འཐེན་པ་མིན་ནམ། ང་རང་ལམ་འགྲོ་
བ་ཞིག་ལ་རྫུས་ནས་རྭ་ཙེ་བཟུང་སྟེ་ཁོའི་ལམ་ཁར་བསྡད་ནས་མེ་ཞིག་བསླངས་ན....
ཧིན། ཁོའི་ལག་པ་ཚུར་བསྲིངས་ཡོང་སྐབས་ལག་མགོར་འཇུས་ནས་མར་དྲུད་ཆོག ཡིན་
ནའང་ངས་དེ་ཐུབ་མིན་མི་ཤེས་པས…"
ང་ཚོས་ལྐོག་ཏུ་བལྟས་བསྡད་དེ་ཁྱོད་ཀྱིས་ཁོ་རང་མར་དྲུད་མ་ཐག་རྒྱུག་ཡོང་ངེས་
271



གཡུ་དྲུག་དཀར་དཔེ་ཚོགས།
ཡིན”སྟོང་དཔོན་དགའ་ཐག་ཆོད་དེ“རྗེས་སུ་ངས་ཁྱོད་རང་སྟོང་དཔོན་མིན། བརྒྱ་
དཔོན་དུ་འཇོག་ངེས་ཡིན། ཁྱོད་ཀྱིས་ཁོའི་ལག་པ་མེ་མདའ་ལ་འཇུ་རུ་མ་བཅུག་ན་
ཆོག”ཟེར། །
“གལ་ཏེ་འདས་པོའི་ཁྲག་སྐྱིན་ལེན་ཐུབ་ན་ང་ལ་བརྒྱ་དཔོན་སྟོང་དཔོན་མི་དགོས།”
“རེད་ཡ། གཙོ་བོ་ཤ་འཁོན་རྩོད་རྒྱུ་དེ་རེད།“སྟོང་དཔོན་སྔར་ལས་དགའ་བར་གྱུར་
ཏེ”སྐྱེས་ཕོ་རབ་ཟེར་ན་ཁོ་རང་རེད། བུ་དཔའ་བོ་ཟེར་ན་ཁོ་རང་རེད། ཤ་འཁོན་རྩོད་
དགོས། ཁྲག་སྐྱིན་ལེན་དགོས”ཟེར་ནས་མི་དེར་ཞེ་སྡང་བསླངས།
''རྩ་བའི་བླ་མ་འབྲོང་རིན་པོ་ཆེས་དེ་རིང་ང་ལ་ཐུགས་རྗེས་གཟིགས། བློན་ཆེན་དར་
དཀར་ཅན་གྱིས་དེ་རིང་ང་ལ་སྡོངས་གྲོགས་མཛོད།”མི་དེ་ཞེ་སྡང་ལངས་ནས་མིག་ཟུང་
ཡང་དམར་བོར་གྱུར་སོང་། །
ཁོ་ཚོས་ཉིན་དེར་འབྲོང་ཚང་ལ་སྐྱབས་འཇུག་ཞུ་བ་དང་ཡུལ་ལྷ་གཞི་བདག་ལ་
བསང་མཆོད་རྒྱ་ཆེན་བྱས་ནས་ཕྱི་ཉིན་འཆར་གཞི་ལག་བསྟར་བྱེད་རྒྱུ་ཐག་བཅད། ཡིན་
ནའང་སྟོང་དཔོན་གྱི་སེམས་ལ“བུད་མེད་ཅིག་ཁྲིད་ནས་དགྲ་འདུལ་དུ་འགྲོ་སྲོལ་མེད་
པ་དང་། གལ་ཏེ་ཁོ་མོ་དང་ཁ་བྲལ་ན་རང་ཉིད་ལ་ཉེན་ཁ་ཧ་ཅང་ཆེ་བས་ད་ནི་ཅི་བྱས་ན་
དགའ་འམ”བསམ་ཏེ་སེམས་ཁྲལ་དང་སོམ་ཉིའི་ངང་ཨ་ལགས་གཡག་གི་གམ་ལ་སོང་། །
ཨ་ལགས་གཡག་ནི་ཨ་ལགས་འབྲོང་གི་ཕ་གཅིག་ལ་མ་མི་གཅིག་པའི་ནུ་བོ་ཡིན་
པ་དང་སྟོང་དཔོན་གྱི་ཚ་བོའང་ཡིན། སྐུ་ཕྲེང་སྔོན་མ་ཚེ་ལས་འདས་རྗེས་ཡང་སྤྲུལ་ངོས་
འཛིན་ཐད་ལ་རྩོད་པ་བྱུང་ནས་ཡུན་རིང་འགོར་ཞིང་། མཇུག་མཐར་མཚོ་སྔོན་སྲིད་
གཞུང་གི་ཀྲུའུ་ཞི་མཱ་པུ་ཧྥང་གིས་ཨ་ལགས་གཡག་གི་ཡང་སྤྲུལ་ཏེ་ཨ་ལགས་འབྲོང་གི་ནུ་
བོ་བསོད་ནམས་རིན་ཆེན་ཡིན་པར་ཆོག་མཆན་བཀོད་དུས་བསོད་ནམས་རིན་ཆེན་ཕོ་
ལོ་བཅུ་བདུན་ལ་སོན་ནས་ཨ་ལགས་འབྲོང་གིས་བཀག་ཀྱང་མ་ཁོག་པར་སྔ་ས་ནས་གྲྭ་
272



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། ༼ལམ་འགལ་
ལོག་བྱས་ཏེ་ཆུང་མ་བླངས་ཟིན་པས་བཀའ་ཤོག་ཐོན་པ་ན་སླར་ཡང་དགོན་པར་སོང་སྟེ་
ཨ་ལགས་གཡག་གི་ཁྲི་ལ་བསྡད་ཙམ་བྱས་རྗེས་ཕྱིར་སྡེ་བ་ལ་ལོག་ནས་མུ་མཐུད་དུ་མི་
སྐྱ་བཞིན་དུ་འཁོར་བ་སྐྱོང་གིན་འདུག ཁོ་རང་ཡི་གེ་དང་ཆོས་གཞུང་ལ་མི་མཁས་ཀྱང་
རིག་པ་ཤིན་ཏུ་རྣོ་བས་སྟོང་དཔོན་གྱིས་རང་གི་དཀའ་གནད་བཤད་པ་ཙམ་གྱིས་མོ་རྩིས་
ཀྱང་མི་བྱེད་པར་མིག་བཙུམ་ནས་ཅུང་ཙམ་བསྡད་རྗེས“ཁྱེད་རང་ཉིན་འགའི་རིང་ལ་
སྒོར་བུད་ན་མི་ལེགས། འདི་ངས་སྡེ་མི་ཚོར་བཤད་ཆོག”ཟེར། །
སྟོང་དཔོན་གྱི་གཉའ་ནས་ཁུར་བོ་ལྗིད་མོ་ཞིག་ས་ལ་བཞག་པ་ལྟར”ཧ་ཧ། ངའི་ཚ་
བོ་འདི་རང་ག་བ་ཞིག་ག་ལ་ཡིན”ཟེར་ནས་ཕྱག་གཅིག་ཀྱང་འཚལ་སོང་།
ཉིན་ཞིག་ཁོ་རང་གཞི་ནས་མི་རྩལ་ཆེན་དེའི་མིག་ལམ་དུ་མངོན་པར་མ་ཟད་རླུང་
ནག་འཚུབ་མ་ཞིག་དང་འདྲ་བར་སྐད་ཅིག་ཙམ་ལ་ཉེ་སར་སླེབས། མི་རྩལ་ཆེན་དེས་ཅི་
ནུས་ཀྱིས་འཕར་ལྡིང་བྱེད་བཞིན་པའི་སྙིང་ཁམས་ལྷོད་ལ་ཕབས་ཏེ་འཛུམ་དམུལ་དམུལ་
གྱིས“ཡ་གྲོགས་པོ། གང་ནས་ཡོང་ངམ། གང་ལ་འགྲོའམ། མར་བོབས་དང་ཁ་བརྡ་བྱེད།
དུ་བ་འཐེན”ཟེར།
ཁོས་ལག་པ་རུམ་ནས་མི་ལེན་པར་མི་དེ་ལ་ཞིབ་ཏུ་བལྟ་ཞོར“ད་ཁོམ་པ་མེད”ཟེར་
ནས་འགྲོ་རྩིས་བྱས།
འོ་ན་ཁྱོད་ལ་མེ་ཆ་ཨེ་ཡོད།“མི་དེས་གཡོན་ལག་རྭ་ཙེ་དང་མཉམ་དུ་ཡར་ལ་འཇོག་
ཙམ་བྱས་ནས“མེ་ཞིག་སྟེར་རོགས”ཟེར།
ཁོས་ཅི་ཡང་མི་སྨྲ་བར་མེ་ཆ་བླངས་ནས་མེ་རྡོ་མཛུབ་མགོ་ཙམ་ཞིག་གི་སྟེང་ལ་སྦ་
བ་རིལ་མ་ཙམ་ཞིག་བཞག་ནས་གཡོན་ལག་གི་གོང་མཛུབ་དང་མཐེ་བོང་བར་ལ་བཟུང་
སྟེ་གཡས་ལག་གིས་དཀྲུམ་མདའ་དང་མཉམ་དུ་མེ་ཆ་བཟུང་སྟེ་འདྲུད་ཙམ་བྱས་པ་ན་སྤ་
བ་དེར་དུ་བ་སྔོ་ཤར་ཤར་དུ་འཕྱུར་བྱུང་། ཁོས་སྤ་བ་དེ་དཀྱིལ་མཛུབ་ཀྱི་སེན་མོ་དང་མཐེ་
273



གཡུ་དྲུག་དཀར་དཔེ་ཚོགས།
བོང་བར་ལ་མནན་ཏེ་ལྡེམ་ཤུགས་ཀྱིས་འཕང་བ་ན་ཕ་རོལ་གྱི་རུམ་ལ་ལྷུང་སོང་།
མི་རྩལ་ཆེན་དེས་མྱུར་དུ་མེ་བསད་རྗེས་སྤ་བ་དེ་ཕྱིར་བླངས་ནས“ཨ་ཧོ། མེ་མི་
འདུག”ཟེར་ནས་ཁོའི་གདོང་ལ་བལྟས།
ཁོས་ཡུད་ཙམ་ལ་འདང་བརྒྱབ་རྗེས་སླར་ཡང་སྤ་བ་རྡོག་པོ་ཞིག་ལ་མེ་བསྒོས་རྗེས་
དཀྲུམ་མདའི་སོ་ཁར་བཞག་ནས་ཕར་བསྲིངས།
མི་རྩལ་ཆེན་དེ་ཧ་ལས་ཤིང་རིམ་བཞིན་ངོ་མདོག་ཤོར། ཅི་ཞིག་བཤད་རྩིས་བྱས་ཀྱང་
གཏན་ནས་ངག་མ་ཁྲོལ། །
“ཤོད་དང་། ཁྱོད་རང་ཉིན་འགའི་སྔོན་ལ་ལྐོག་ཏུ་ངའི་རྗེས་འདེད་བཞིན་པ་དེ་ཨེ་
ཡིན།”
མི་རྩལ་ཆེན་དེས་སྟོབས་ཤུགས་ཡོད་དགུ་བཏོན་རྗེས་ད་གཟོད་མགོ་ཐད་དུ་གཡུག་
ཙམ་བྱེད་ཐུབ་བྱུང་།
“མཐར་གཏུག་ན་ཁྱོད་ལ་མེ་དགོས་པ་ཡིན་ནམ་ངའི་སྲོག་དགོས་པ་ཡིན།”
མི་རྩལ་ཆེན་དེས་ལག་པ་རླུང་ཁའི་རྩྭ་ལྟར་འདར་བཞིན་ཁོའི་དཀྲུམ་མདའ་ལ་
མཛུབ་སྟོན་ཞིག་བྱས་ཏེ་མེ་དགོས་པ་ཡིན་པའི་བརྡ་བསྟན།
འོ་ན་མྱུར་དུ་ལོངས།”
མི་རྩལ་ཆེན་དེས་མེ་དེ་བླངས་ནས་ཡོད་ཚད་མཇུག་རྫོགས་པར་བྱེད་བསམ་ནའང་
ཁོའི་ལུས་ཡོངས་ཀྱི་རྒྱུས་པ་ཡོད་ཚད་ལྷོད་པར་གྱུར་པ་དང་འདྲ་བར་འགུལ་ཙམ་ཡང་
བྱེད་མ་ཐུབ།
ཁོས་ཚུལ་དེ་མཐོང་རྗེས་དཀྲུམ་མདའ་རུམ་ལ་བཅུག་སྟེ་ཁྱོད་རང་སྐྲག་མི་དགོས།
དྲང་མོར་ཤོད་དང་། ཁྱོད་རང་སྟོང་དཔོན་གྱིས་མངགས་པ་ཨེ་ཡིན་ཟེར། །
མི་རྩལ་ཆེན་དེས་གཞི་ནས་མགོ་ཐད་དུ་གཡུག་ཞོར“མིན”ཞེས་པའི་ཚིག་འབྲུ་
274



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། །
གཅིག་ངག་ལས་ཐོན།
''དེས་ན་ཁྱོད་ཀྱིས་ས་སྟོང་འདི་རུ་ཅི་བྱེད་ཀྱིན་ཡོད།"
མི་རྩལ་ཆེན་དེར་གློ་བུར་དུ་ཞེ་སྡང་དང་སྤོབས་པ་མཉམ་དུ་སྐྱེས་ནས་ང་རང་ཤ་
འཁོན་རྩོད་དུ་ཡོང་བ་ཡིན། འོན་ཀྱང་ངས་ཁྱོད་གསོད་ཐུབ་རྒྱུ་མ་རེད། དེས་ན་ཁྱོད་ཀྱིས་
ང་ཡང་གསོད་དགོས། དེ་མིན་ན་ང་རང་ཕྱིར་འགྲོ་སྲོལ་མེད་”ཟེར་ནས་མདུན་ལ་ནུར།
''འོ། དེ་འདྲ་ཡིན་ན་ཁྱོད་ལ་ཁག་མེད། ངས་ངོ་མ་རྩེ་གཞུང་སྡེ་བའི་མི་མང་བོ་
བསད་མྱོང་། སྤྱིར་ན་ང་ལ་མི་གསོད་འདོད་མེད་མོད། འོན་ཀྱང་རང་ཉིད་གཞན་ལ་
གསོད་དུའང་འཇུག་འདོད་མེད། གང་ལྟར་མི་བསད་ན་སྟོང་འཇལ་དགོས་པ་དེ་འཇིག་
རྟེན་ཆོས་ཉིད་ཡིན”ཟེར་ཞོར་ཏ་ལེན་ནང་ལ་ལག་པ་བསྲིང་སྟེ་སྲང་ལྔ་བཅུ་ཅན་གྱི་
རྣམས་ལ་དོན་དག་འདི་སྟོང་དཔོན་དང་ངེད་གཉིས་བར་གྱི་ཡིན་པས་གཞན་རྣམས་
འདིའི་ཁྲོད་དུ་འཆི་དགོས་དོན་མེད་པ་དང་། སྔར་ཤི་ཟིན་པ་རྣམས་ལ་གོ་སྐབས་ལྡན་ན་
ངས་སྟོང་འཇལ་ངེས་ཡིན་ཞེས་བཤད་རོགས”ཟེར་ནས་འགྲོ་རྩིས་བྱས་ཤིང་། སླར་ཡང“བུ་
མོ་དེ་ད་ལྟ་ཇི་འདྲ་རེད”ཟེར།
"ཁོ་མོ་སྐྱིད་པོ་བདེ་མོ་རེད།"
ཁ་དྲོ། བཀྲ་ཤིས།” ཁོས་སླར་ཡང་དངུལ་རྟ་རྨིག་མ་གཅིག་བླངས་ནས་སར་གཡུག་
ཟེར་ཞོར་སྐྲ་རིང་བོ་དེ་རྣ་རྒྱབ་ཏུ་དེད་ནས་རླུང་ནག་འཚུབ་མ་ཞིག་དང་འདྲ་བར་བུད་
སོང་། །
མི་རྩལ་ཆེན་དེས་བདེན་དོན་ཉག་གཅིག་རྟོགས་པ་ནི་རླུང་ནག་འཚུབ་མས་དོན་
མེད་དུ་མི་མི་གསོད་པ་དེ་རེད།
275



གཡུ་དྲུག་དཀར་དཔེ་ཚོགས།
པ
བརྒྱད་པ།
ལོ་ཞིག་གི་དབྱར་གཞུང་། རྩེ་གཞུང་རྩྭ་ཐང་ལ་མཱ་པུ་ཧྥང་གི་དམག་སྐོར་ཞིག་སླེབས་
པའི་འགོ་གཙོ་ནི་རང་གིས་དངོས་སུ་སྐེ་བྲེགས་ནས་བསད་པའི་ནོར་ལུག་གི་ཤ་ཁོ་ན་མ་
གཏོགས་མི་བཟའ་ཞིང་མིག་ཟུང་ཤིན་ཏུ་སེར་ལ་རས་ཞྭ་དཀར་པོ་གྱོན་པའི་ཧོས་ཧོས་ཤིག་
ཡིན་པ་དང་། མངའ་འོག་གི་མི་རྣམས་ཀྱིས་ཁོ་ལ“ཐོན་ཀྲང”དུ་འབོད། ཁོ་ཚོ་ནི་ཚོང་བ་
སྐོར་ཞིག་དང་འདྲ་བར་རོང་བའི་ལྕགས་ཁེམ་དང་འབྲོག་པའི་འུར་ཆ། སྐྱེས་པའི་གའུ་
དང་སྐྱེས་མའི་སྐྲ་རྒྱན། བྱིས་པའི་ལྷམ་དང་ལོ་ལོན་གྱི་ཞྭ་མོ། གྲྭ་བའི་གཟན་དང་ཇོ་མོའི་
ཤམ་ཐབ། གསེར་གྱིས་བྲིས་པའི་ཆོས་གཞུང་དང་དངུལ་གྱིས་ཤན་པའི་རྭ་ཙེ་སོགས་སྐྱ་
སེར་ཕོ་མོ་གཉིས་ལ་ཅི་མཁོ་མ་ཚང་མེད་པར་མ་ཟད་ཁྱིམ་ཚང་རེ་རེ་དང་དགོན་འབྲོག་
གཉིས་ཀ་བརྒྱུད་ནས་ལུགས་མཐུན་དང་བཙན་ཤེད་ཀྱིས་བཙོང་ཞོར་དང་བརྗེ་ཞོར།
འཕྲོག་ཞོར་བྱས་མཐར་སླར་ཡང་ཚོང་བ་སྐོར་ཞིག་དང་འདྲ་བར་སྟོང་དཔོན་ཚང་ལ་
འདུས།
ཁོ་ཚོ་ནི་སྟོང་དཔོན་གཙོ་བྱས་པའི་ཨ་ལགས་འབྲོང་གཡག་གཉིས་བཅས་ཀྱིས་ལོ་
ཕྱེད་ཙམ་གྱི་སྔོན་ལ་གདན་འདྲེན་བྱས་པ་ལྟར་མཚོ་སྔོན་གྱི་ཀྲུའུ་ཞི་མཱ་པུ་ཧྥང་གིས་རླུང་
ནག་འཚུབ་མ་འདུལ་དུ་མངགས་པ་རེད།
ལོ་ཕྱེད་ཙམ་གྱི་སྔོན་ལ། སྟོང་དཔོན་གྱིས་དགྲ་བོ་ལྐོག་གསོད་བྱེད་རྒྱུའི་འཆར་གཞི་
ཆུ་ཡི་ལྦུ་བ་ལྟར་གྱུར་པར་མ་ཟད་དམངས་ཡོངས་འཁྲུག་རྩོད་ལ་སུན་སྣང་སྐྱེས་ནས་ཁོའི་
བཀོད་འདོམས་དང་ལེན་མི་བྱེད་པ་དང་། རླུང་ནག་འཚུབ་མས་ཁོ་ཚང་གི་རྟ་ནོར་དེད་ཚེ་
ཁོས་འཁོར་རྣམས་ར་མདར་མངགས་ནའང་དེ་ཚོ་ཕར་ལ་ཅུང་ཙམ་སོང་ནས་ཕྱིར་ཡོང་
སྟེ“བུ་དེ་ནི་སྟག་ཅིག་རེད། དེའི་དོ་ཟླ་ཡོང་ལེ་མིན། རྟ་དེ་ནི་བྱ་ཞིག་རེད། དེའི་རྗེས་
276



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཟིན་ལེ་མིན”ཟེར་བ་སོགས་ཀྱིས་ཁོ་རང་རེ་ཆད་དང་སེམས་སྡུག་གི་གནས་སུ་ལྷུང་ཞིང་
གཤིས་ཀ་ཇེ་རྩུབ་ཏུ་སོང་སྟེ་གཡོག་པོ་དང་འཁོར་རྣམས་ལ་ཁྱི་བཞིན་རྡུང་བ་དང་གདོང་
ལ་མཆིལ་ཞགས་འཕེན་པར་མ་ཟད་ད་རུང“ཨ་ལགས་གཉིས་ཀར་ཇག་རྐུན་ཞིག་ཀྱང་
འདུལ་བའི་ནུས་མཐུ་མེད་ན་བདུད་འདྲེ་གདོན་བགེགས་འདུལ་ནུས་ཟེར་བ་སྐྱག་རྫུན་ཁོ་
ན་མིན་ནམ།”ཟེར་བ་སོགས་གཞན་གྱིས་གོ་ན་སྐྱི་གཡའ་བའི་ཚིག་རྩུབ་སྣ་ཚོགས་སྨྲ་བ་
ཨ་ལགས་འབྲོང་གིས་ཀྱང་ཐོས་ནས་ཧ་ཅང་མ་དགའ་བར་ཁོ་སར་ཡོང་སྟེ“སྤྱིར་ན་བུད་
མེད་ཉེས་པ་ཀུན་གྱི་གཞི་ཡིན། སྒོས་སུ་ཁྱོད་ལ་ཤྭ་བོ་འདྲ་བའི་འདོད་ཆགས་ཆེ་བས་སྡུག་
འདི་ཉོས་པ་རེད་”ཟེར་བ་ན་ཨ་ལགས་གཡག་གིས“ལེ་བདའ་གཏམ་གྱི་ཐ་མ་ཡིན་པས་དེ་
དག་བཤད་ནས་དགོས་པ་མེད། དེ་བས་ངས་བལྟས་ན་ཐབས་བཀོད་ཅིག་བཙལ་ན་དགའ་
ཟེར།
''ཡིན་ནའང་ཐབས་བཀོད་ཅི་ཞིག་ཡོད།"
“ཐབས་བཀོད་ལོས་ཡོད། ཁྱེད་གཉིས་ཟི་ལིང་ཀྲུའུ་ཞི་ལ་འབྲེལ་བ་བཟང་བ་མིན་
ནམ།”
"དཀོན་མཆོག་གསུམ”སྟོང་དཔོན་གྱི་རེ་ཐག་ཆད་པའི་མིག་ཟུང་ལ་རེ་ལྟོས་ཀྱི་འོད་
མདངས་ཤིག་ཤར་ཏེ"ངའི་ཚ་བོ་འདི་རང་ག་བ་ཞིག་ག་ལ་ཡིན”ཟེར།
“རེད་ཡ། ངའི་ནུ་བོ་འདི་རང་ག་བ་ཞིག་ག་ལ་ཡིན”ཨ་ལགས་འབྲོང་ཡང་རིལ་
རིལ་ཏུ་གྱུར་ཏེ་”ཡིན་ནའང་ངས་སྟོན་པའི་ན་བཟའ་ལུས་ལ་གྱོན་ནས་གྱོད་ཆེན་འདིའི་
ནང་ལ་ཞུགས་སྲོལ་མེད”ཟེར། །
“ཁྱོད་ཚང་སྔར་ནས་ཞུགས་ཟིན་པ་མིན་ནམ།”
ཨ་ལགས་འབྲོང་ཧ་ཅང་ངོ་གནོང་བར་གྱུར་ཏེ ཨེ _ ངས་དེ་དུས་ངོ་མ་ཁོ་གཉིས་
སོང་ཕྱོགས་ཁྱོད་ལ་བཤད་མི་འོས”ཟེར། །
277



གཡུ་དྲུག་དཀར་དཔེ་ཚོགས།
ཨ་ལགས་གཡག་གིས་འཛེམ་དོགས་མེད་པར་མུ་མཐུད་དུ་”གལ་ཏེ་རླུང་ནག་འཚུབ་
མས་མ་ཚོར་ན་བླ་གྲྭ་འགའ་སོང་ན་བདེ་འཇགས་ཡིན”ཟེར་བར་བླ་དཔོན་གཉིས་ཀ་
མཐའ་གཅིག་ཏུ་འཐད་པ་བྱུང་། །
དེ་ལྟར་ཨ་ལགས་འབྲོང་གིས་དངུལ་འབོར་ཆེན་བཟུང་ཞིང་གྲྭ་བ་འགའ་ཁྲིད་ནས་
ཧ་ཅང་གསང་སྟབས་ཀྱིས“བྱང་གི་དགོན་ཆེན་བཞི་ལ་མཇལ”ཞོར་མཱ་པུ་ཧྥང་ལ་འཕྲད་
བྱུང༌།
མཱ་པུ་ཧྥང་གི་དམག་གིས་རྩེ་གཞུང་རྩྭ་ཐང་དུ་སྐམ་ལུག་མང་བོའི་སྐེ་བྲེགས་ནས་
སྟོན་མོ་རྒྱ་ཆེན་བྱས་མཐར”ད་ནི་ཇག་རྟ་ནག་ཅན་གྱི་སྐེ་འབྲེག་ཏུ་འགྲོ་ཟེར་ནས་ཇག་
པ་སྐོར་ཞིག་དང་འདྲ་བར་ལམ་ལ་ཆས། འོན་ཀྱང་ཁོ་ཚོས་ཇག་པ་རྟ་ནག་ཅན་དེ་མཐར་
གཏུག་ན་ཕྱོགས་བཞི་མཚམས་བརྒྱད་གང་དུ་ཡོད་པའང་མི་ཤེས་པས་སྐོར་ཁག་བཞི་རུ་
བགོས་ནས་ཤར་ལྷོ་ནུབ་བྱང་བཞི་ལ་བཙལ་དུ་སོང་།
ཐོན་ཀྲང་གིས་ཤ་ཟ་རྒྱུ་མང་དྲགས་པས་ཁོག་པ་མ་བདེ་བར་ཇ་ཡུན་ཙམ་ལ་སྒོ་རེར་
རྒྱུག་དགོས་པས་ཁོས་རང་གི་ཚབ་ཏུ་ཨུ་ཚུགས་ཀྱིས་སྟོང་དཔོན་མངགས་རྗེས་མིག་སེར་
བོ་ཟུང་གིས་ཁོ་མོའི་གདོང་ལ་ཅེར་བཞིན“སྟོང་དཔོན་རྒན་པོར་ཁག་མེད། ཨ་ཡོ…"
ཟེར་ནས་སྒོ་ལ་རྒྱུགས་ཤིང་ཕྱིར་ཡོང་ནས་མུ་མཐུད་དུ་ཁོ་མོའི་གདོང་ལ་ཅེར་བཞིན“ཇག་
པ་རྟ་ནག་ཅན་ལའང་ཁག་མེད། ཨ་ཡོ…"ཟེར་ནས་སྒོ་ཕྱི་ཁྱིམ་བར་ལ་རྒྱུག་བཞིན་
འདུག །
མཚང་མིང་འདོགས་པར་ཤིན་ཏུ་མཁས་པའི་འབྲོག་པ་ཚོས་དམག་དཔུང་འདི་ལ
“ཚོང་དམག”ཟེར་བ་དང་། ཚོང་དམག་སླེབས་མ་ཐག་སྟོང་དཔོན་གྱིས་བཀའ་ཕབས་
ནས་དམ་པོར་འདོག་ཏུ་བཅུག་ཡོད་པའི་སྒོ་ཁྱི་རྣམས་ཀྱིས་སྤྱང་ཚོགས་མཐོང་བ་ལྟར་སྐད་
ཅིག་ཙམ་ལའང་ཟུག་སྐད་མཚམས་མ་བཞག་པས་ད་ལྟ་རེ་རེའི་མགྲིན་པ་འགག་ནས་
278



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
སྐད་སྒྲ་མི་ཐོན་ནའང་མུ་མཐུད་དུ་སྐོར་རྒྱུག་བྱེད་ཞོར་འདོགས་ཐག་ལ་སོ་འདེབས་པ་དང་
ལག་པས་ས་ལ་བུད་དེ་རེ་རེའི་མཐའ་འཁོར་དུ་དོང་ཟབ་མོ་རེ་བརྐོས་ཡོད།
སྐབས་འདིར་སྟོང་དཔོན་གྱིས་སྣ་ཁྲིད་ནས་དགོན་པའི་ཕྱོགས་སུ་སོང་བའི་ཚོང་
དམག་ལ་གློ་བུར་དུ་ཇག་པ་རྟ་ནག་ཅན་གྱིས་རྡུང་རྡེག་ཕོག་སྟེ་མི་མང་ཤོས་བསད་པར་མ་
ཟད་ཅུང་ཙམ་མིན་ན་སྟོང་དཔོན་གྱི་སྲོག་ཀྱང་ཤོར་ནས་ཕྱིར་ཐོན། །
“འདྲེ་རེད། འདྲེ་ངོ་མ་རེད།”སྟོང་དཔོན་གྱིས་མགོ་ཐད་དུ་གཡུག་ཞོར”སྐབས་རེར་
མདུན་ནས་རྒྱག་ཅིང་སྐབས་རེར་རྗེས་ནས་རྒྱག མཚམས་རེར་གཡས་ནས་རྒྱག་ཅིང་
མཚམས་རེར་གཡོན་ནས་རྒྱག འོན་ཀྱང་ཁོ་རང་གཏན་ནས་མཐོང་རྒྱུ་མི་འདུག འདྲེ་
རེད། འདྲེ་ངོ་མ་རེད། གལ་ཏེ་རྟ་རྒན་གྱི་དྲིན་མིན་ན་ང་རང་སྔར་ནས་ཚར་སོང་། ད་
ནས་བཟུང་གང་ལྟར་གྱུར་ཀྱང་ང་རང་ཁོ་མོ་དང་ཁ་བྲལ་ན་དཀོན་མཆོག་གསུམ”ཟེར་
ནས་མནའ་སྐྱེལ་བར་བྱེད། །
''ཧོས་ཏ་ཡ ཨ་ཡོ… “ཐོན་ཀྲང་གློ་བུར་སྒོར་རྒྱུག་ནས་སར་ཙོག་ཅིང་ཕྱིར་ཡོང་
རྗེས་མུ་མཐུད་དུ”ཧོས་ཏ་ཡ _”ཟེར་བ་ལས་གཞན་ཅི་ཡང་བཤད་རྒྱུ་མེད། །
སྟོང་དཔོན་ཐབས་ཟད་ཅིང་ཡིད་ཆད་ནས་ཅི་བྱེད་འདི་བྱེད་མེད་པར་ཁོ་མོའི་མདུན་
དུ་རྒྱུག་སྟེ་འདི་ཚང་མ་ཁྱོད་རང་ལན་པ་རེད”ཟེར་ནས་འདར་སིག་སིག་བྱེད་པ་དང་།
སླར་ཡང་འོན་ཀྱང་ང་ལ་འགྱོད་པ་མེད”ཟེར། །
“ཅི་ཞིག ཁྱོད་ལ་འགྱོད་པ་མེད། ཡིན་ནའང་ང་ཕྱིར་སོང་ནས་ཀྲུའུ་ཞི་ལ་ཇི་ལྟར་
བཤད་དགོས།”ཐོན་ཀྲང་ཡང་འདར་སིག་སིག་བྱེད་ཞོར“ཧོས་ཏ་ཡ། དམག་མི་དགུ་དེ་
ཉུང་ཉུང་ཞིག་མ་རེད་ཡ། ཧོས་ཏ… "ཞེས་མཚེར་ཤུལ་དུ་ལུས་པའི་ཁྱི་ཟུག་ཟུག་བྱེད་
པ་དང་། མཚམས་ཤིག་གློ་བུར་དུ“བོད་ཇག་ཅིག་གི་དོ་ཟླ་མི་ཡོང་ཟེར་ན་ང་ལ་དགོད་རྒྱུ་
ཡོང་གི འགྲོ། ཨ་ཡོ… ”ཟེར་ནས་སྒོར་རྒྱུག་སྟེ་ས་ལ་ཙོག་ཙམ་བྱས་རྗེས་ཇ་མ་སོགས་
279



གཡུ་དྲུག་དཀར་དཔེ་ཚོགས།
དམག་མི་ལྷག་མ་རྣམས་ཁྲིད་ནས་དགོན་པའི་ཕྱོགས་སུ་རྒྱུག
རླུང་ནག་འཚུབ་མས་དལ་ལྷོད་བག་ཕེབས་ངང་གཡས་ལག་གིས་དཀྲུམ་མདའ་
བཟུང་ཞིང་གཡོན་ལག་གིས་ཞོན་རྟ་ཁྲིད་ནས་རང་གིས་བསད་པའི་བེམ་པོ་རེ་རེའི་གམ་
ལ་སོང་སྟེ་དགོས་མཁོ་ཅན་གྱི་དངོས་པོ་རེ་ཨེ་རྙེད་བལྟ་བཞིན་འདུག ད་ལྟ་ཁོའི་སྐེ་ནས་
འགྲམ་པའི་བར་དུ་སྦོམ་ཞིང་ནག་ལ་འཛིངས་ཤིང་སྟུག་པ། རིང་ཐུང་མཉམ་པའི་ཁ་སྤུས་
ཁེབས་ཡོད་པ་དང་། མིག་ཟུང་ནི་དགའ་མ་ཤོར་བའི་གཅན་གཟན་ཁེར་འདུག་ཅིག་དང་
འདྲ་བར་སྡུག་བསྔལ་དང་ཞེ་སྡང་གིས་ཁེངས་འདུག །
ཁོས་ཚོང་དམག་ཅིག་གི་གློ་ཁུག་ནང་ནས་ཤོག་ལེབ་ཅིག་བཏོན་པའི་ངོས་ན་ཚོང་
དམག་དེའི་ངོ་གདོང་ཇི་མ་ཇི་བཞིན་དུ་བབས་ཡོད་པ་དེར་ཡ་མཚར་ཞིང་རྒྱ་ནང་ན་འདྲ་
པར”ཟེར་བ་ཞིག་ཡོད་རབས་ཡིད་ལ་ཤར་ནས་སྡོད་སྐབས་ཞོན་རྟས་གློ་བུར་དུ་རྣ་ཅོག་
གྱེན་དུ་འགྲེང་ཞིང་མིག་ཟུང་ཇེ་ཆེར་གྱུར་ནས་སྣ་སྦྲིད་བརྒྱབ་པས་ཁོས་ཀྱང་ཕར་བལྟས་
པ་ན་སླར་ཡང་ཚོང་དམག་སྐོར་ཞིག་རྒྱུག་ཡོང་གིན་འདུག
ཁོས་ཤོག་ལེབ་དེ་ཕར་གཡུག་སྟེ་ཡར་བལྟ་མར་བལྟ་ཞིག་བྱས་ནས་རང་གི་ཞོན་རྟ་
དེ་རྟ་རོ་ཞིག་གི་ཕག་ཏུ་ཁྲིད་དེ ་་ཉོལ་ཉོལ”ཟེར་ཞོར་སྐེ་ནས་མར་མནན་པ་ན་རྟ་དེས་
རྐང་ལག་ཞབས་ལ་སྐུམ་ཞོར་ས་ལ་ཉལ། ཁོས་མྱུར་དུ་བོའུ་རིང་རྒྱབ་ནས་ལེན་ཞོར་རྟ་
རོ་གཞན་ཞིག་གི་ཕག་ཏུ་སོང་སྟེ་མདེལ་སྟར་གྲོལ་ནས་གམ་དུ་བཞག་རྗེས་ཚོང་དམག་
རྣམས་སོ་ཁུང་དུ་བླངས། སྐབས་འདིར་ཚོང་དམག་རྣམས་ཀྱང་རྒྱུག་མཚམས་བཞག་སྟེ་
གཅིག་ཏུ་འདུས་ནས་ཅུང་ཙམ་བསྡད་རྗེས་བར་ཐག་འཇོག་བཞིན་ཕྱོགས་གཉིས་སུ་གྱེས་
ཏེ་ཁོ་རང་ཨ་ལོང་ལྟར་བསྐོར་རྩིས་བྱས། །
ཁོས་རགས་རྩིས་ཤིག་བྱས་པ་ན་ཕལ་ཆེར་མི་བཞི་བཅུ་ཙམ་ཡོད་པ་འདྲ་བས”སྔ་
ས་ནས་ལག་མ་འགུལ་ན་འགྲིག་གི་མེད“བསམ་སྟེ་གཡས་ཕྱོགས་ཀྱི་དམག་སྣ་ཁྲིད་ནས་
280



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། །
རྒྱུག་བཞིན་པའི་མི་དེའི་བྲང་ཁར་གཟས་ཏེ་མེ་མདའི་མ་ཤུ་མནན་པ་ན་མི་དེའི་མགོ་བོ་
ཐོག་མར་རྟའི་སྐེ་ལ་འཕྲད་ཅིང་རིམ་བཞིན་མགོ་རྟིང་ལྡོག་བཞིན་མར་ལྷུང་རྗེས་ཞོན་
རྟས་ཀྱང་འགྲོ་མཚམས་བཞག ཁོས་མྱུར་དུ་མེ་མདའི་ཀླད་པ་བསྐོར་ཞོར་གཡོན་ཕྱོགས་
ཀྱི་སྔོན་ན་རྒྱུག་བཞིན་པའི་མི་དེར་བརྒྱབ་པ་ན་དེ་མར་ལྷུང་སྐབས་རྟ་འདྲོག་ནས་ཡོབ་
ཏུ་དྲུད་སོང་། ཚོང་དམག་མུ་མཐུད་དུ་ཁོའི་གཡས་གཡོན་དུ་རྒྱུག་སྟེ་ཁོ་རང་བསྐོར་རྩིས་
བྱས་ཤིང་རིམ་བཞིན་ཇེ་ཉེར་ཡོང་བས་ཁོས་མྱུར་དུ་དཀྲུམ་མདའ་གཉིས་ཀར་མདེའུ་ཉི་ཤུ་
ཅན་གྱི་མདེལ་སྒྲོམ་སྤྱད་དེ་ལག་པ་གཡས་གཡོན་དུ་བཟུང་ནས་རེས་མོས་ཀྱིས་བརྒྱབ་སྟེ་
ལ་ལ་བསད་ཅིང་ལ་ལ་རྨས། ལ་ལའི་རྟ་བསད་ཅིང་ལ་ལའི་རྟ་རྨས་པས་ལྷག་པ་རྣམས་
རང་ཤུགས་ཀྱིས་ཕྱིར་བཀྱེད་ཞོར་དང་བོའུ་རྒྱག་ཞོར་བྱས་ཏེ་ཁོ་དང་བར་ཐག་ཇེ་རིང་དུ་
སོང་། ཁོས་སླར་ཡང་བོའུ་རིང་བླངས་ནས་བརྒྱབ་ཏེ་མི་རྟ་འགའ་བསད་མཐར་དེ་ཚོས་
རྨས་མ་རྣམས་ཀྱང་བསྐྱུར་ནས་ཁྱི་རྐུན་གྱི་རྔ་མ་བཅད་པ་ལྟར་བྲོས་སོང་།
ཐོན་ཀྲང་ཕྱིར་ཐོན་དུས་སྟོང་དཔོན་དང་འདྲ་བར”“འདྲེ་རེད། འདྲེ་ངོ་མ་རེད་ཟེར་
བ་ལས་ཅི་ཡང་བཤད་རྒྱུ་མེད། །
“ལོས་ཡིན། དེ་འདྲེ་ངོ་མ་ཡིན། གལ་ཏེ་དེ་འདྲ་མིན་ན་ངས་དངུལ་མང་བོ་བརླག་
སྟེ་ཁྱོད་ཚོ་བོས་ནས་ཅི་བྱེད།“སྟོང་དཔོན་གྱིས་ཁོ་མོའི་གདོང་ལ་གཅིག་བལྟས་ནས“འོན་
ཀྱང་ང་ལ་འགྱོད་པ་མེད”ཟེར།
“ཅི་ཞིག འགྱོད་པ་མེད།”ཐོན་ཀྲང་གིས་ལག་མཐིལ་གཉིས་ཀ་གནམ་ལ་བསྐོར་
ནས་ལྡེམ་ལྡེམ་བྱེད་ཞོར”ཧོས་ཏ་ཡ། འཇིག་རྟེན་འདི་ན་ཇི་འདྲའི་མི་ཡ་མཚན་ཡོད་ཨང་།
ངའི་དམག་མི་ཉི་ཤུ་ལྷག་ཤོར་ན་ཁྱོད་ལ་ད་རུང་འགྱོད་པ་མེད་དམ། བཟང་གི ང་ཚོའི་
གྱོང་གུད་འཇལ་སྐབས་ད་གཟོད་ཁྱོད་ལ་འགྱོད་པ་ཨེ་ཡོད་བལྟ་ཟེར། །
"ངས་བལྟས་ན་ཟི་ལིང་ཀྲུའུ་ཞིས་ཁྱོད་རང་ཇག་པ་འདུལ་དུ་མངགས་པ་ལས་གྱོང་
281



གཡུ་དྲུག་དཀར་དཔེ་ཚོགས།
ཚབ་ལེན་དུ་མངགས་པ་ཡིན་རྒྱུ་མ་རེད།”
ཧིན། བོད་ཇག་གཅིག་ཚར་གཅོད་མ་ནུས་པར་ང་རང་ཕྱིར་འགྲོ་ས་མེད་ལ་ངའི་
དམག་མི་ཉི་ཤུ་ལྷག་གི་གྱོང་གུད་མ་འཇལ་བར་ཁྱོད་ཀྱང་འདི་རུ་འདུག་ས་མེད།"
“ལོས་ཡིན། ཁྱོད་ཀྱིས་ཐོག་མར་ང་ལ་སྤྲང་ཕྲུག་དེའི་མགོ་བོ་ཁྱེར་ཤོག རྗེས་སུ་ངས་
ཁྱོད་ཀྱི་གྱོང་གུད་ལྡབ་འགྱུར་གྱིས་སྤྲོད་ངེས་ཡིན།
"ཆོག་གི ཁྱོད་ཀྱིས་ང་ལ་ལྟད་མོར་ལྟོས།“ཐོན་ཀྲང་གིས་ཁ་ནས་དེ་ལྟར་བཤད་ཀྱང་
ཁོག་ནས“ལྟད་མོ”སྟོན་རྒྱུ་དེ་འདྲའི་སླ་མོ་ཞིག་མིན་པ་གསལ་བོར་ཤེས། ཡིན་ནའང“ད་
ནི་གང་ལྟར་ཆུ་ཁར་ཐོན་ནས་རྟ་ཁ་འཐེན་ཐབས་མེད”བསམ་སྟེ་དེ་མ་ཐག་ཕྱོགས་གཞན་
དུ་སོང་བའི་དམག་རྣམས་ཀྱི་རྗེས་སུ་མི་མངགས་ནས་གཅིག་ཏུ་བསྡུས་རྗེས་སེམས་
ཁམས་ལྷོད་ལ་ཕབས་ཏེ་སྟོང་དཔོན་ཡང་གདན་དྲངས་ནས་འཐབ་ཇུས་ལ་གྲོས་བསྡུར་
བྱས། །
"དྲང་མོར་བཤད་ན་ང་ཚོ་ནི་མི་ཆ་མེད་ས་རྒྱུས་མེད་ལ་ཡོང་བ་ཡིན་པས་གྱོང་
གུད་ཆེན་པོ་འདི་ཁེལ་བ་རེད”ཐོན་ཀྲང་གིས་སྒྲ་གདངས་ཧ་ཅང་དག་པའི་བོད་སྐད་སྨྲ་
ཤེས་པར་མ་ཟད་བོད་ཀྱི་གཏམ་དཔེའང་མང་བོ་བཤད་ཤེས་ཏེ“ཡིན་ནའང་ང་ཚོ་དམག་
དམངས་མཉམ་འབྲེལ་བྱས་ན་མཛུབ་གུ་ལྔ་བཅིངས་ཁུ་ཚུར་ཡིན་པས་བོད་ཇག་ཁེར་
འགྲོ་ཞིག་འདུལ་རྒྱུ་ནི་དེ་འདྲའི་དཀའ་མོ་ཞིག་ག་ལ་ཡིན། དེའི་ཕྱིར་ངའི་རེ་བ་ནི་སྟོང་
དཔོན་མཆོག་གིས་ང་ཚོར་མཛུབ་སྟོན་བཀོད་འདོམས་གནང་རྒྱུ་དང་བེ་སང་ལ་བཀའ་
ཕབས་ནས་ང་ཚོའི་འཐབ་འཁྲུག་ལ་རམ་འདེགས་བྱེད་དགོས”ཟེར།
སེམས་ཁམས་ཧ་ཅང་མི་སྐྱིད་པའི་སྟོང་དཔོན་གྱིས་དེ་མ་ཐག་ཧ་ཧ། གལ་ཏེ་ངས་
གང་འདོད་དུ་དམངས་ལ་བཀའ་ཕབས་ནས་འཐབ་འཁྲུག་ལ་བཀོད་འདོམས་བྱེད་ནུས་ན་
དེ་འདྲའི་དངུལ་མང་བོ་བརླགས་ནས་ཁྱོད་ཚོ་གདན་འདྲེན་བྱེད་དགོས་དོན་མེད། དེའི་
282



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
རྗེ་
ཕྱིར་ངས་བལྟས་ན་ངའི་ལས་འགན་ནི་ཁྱོད་ཚོའི་གྱོང་གུད་སྐྱིན་ཚབ་སྤྲོད་རྒྱུ་དེ་ཡིན་པ་
དང་ཁྱོད་ཀྱི་ལས་འགན་ནི་ང་ལ་སྤྲང་ཕྲུག་དེའི་མགོ་བོ་ཁྱེར་ཡོང་རྒྱུ་དེ་ཡིན་”ཟེར་ནས་
བུད་སོང་།
ཐོན་ཀྲང་ཐབས་ཟད་དེ་སྟོང་དཔོན་གྱི་རྗེས་སུ་ཡུལ་སྐད་ཀྱིས་དམོད་མོ་ཡིད་ཚིམས་
པ་ཞིག་བྱས་རྗེས”ཚང་མས་སེམས་ཆུང་བྱོས། གལ་ཏེ་སུ་ཞིག་གིས་རང་ཉིད་བོད་ཇག་
དེ་ལ་གསོད་དུ་བཅུག་ན་ངས་སུ་གསོད་ངེས་ཡིན”ཟེར་བ་ན་ཚང་མས་ཧབ་ཆ་ཤོར་བས་
ཁོ་རང་སྔར་ལས་ཁྲོས་པར་གྱུར་ཏེ་ཚང་མས་གསལ་བོར་ཉོན། གལ་ཏེ་སུ་ཞིག་གིས་བོད་
ཇག་དེ་ཤོར་དུ་བཅུག་ན་ངས་སུ་གསོད་ངེས་ཡིན”ཟེར།
སྐབས་འདིར་བྱིས་པ་ཚོས་བེའུ་དེད་ཡོང་བ་དང་བཞོན་མ་ལ་ལས་ངུར་སྐད་སྒྲོག་
ཞོར་རང་ཤུགས་ཀྱིས་ནོར་ཁྱུའི་ཁྲོད་ནས་ལྷས་ལ་ཡོང་། ཕྱུགས་རྫི་ཚོས་ཀྱང་རྒྱང་ཕྱོགས་
ན་རིམ་བཞིན་ཕྱུགས་ཁྱུ་ཚུར་འདེད་བཞིན་ཡོད་པས་ཐོན་ཀྲང་གིས་རི་མོ་རྐོས་མ་ཅན་གྱི་
བྲང་འདོགས་ཆུ་ཚོད་ཅིག་བླངས་ནས་བལྟ་ཙམ་བྱས་རྗེས”ནངས་ཀ་སྔ་མོ་ནམ་ལངས་མ་
ཐག་ལམ་ལ་ཆས”ཟེར་ནས་སྟོང་དཔོན་གྱི་གམ་ལ་སོང་།
སྟོང་དཔོན་ཚང་ལ་སྦྲ་རྒན་གཙོ་བྱས་པའི་སྦྲ་ཆེ་ཆུང་མང་བོ་ཡོད་པ་དང་སྦྲ་ཆུང་བ་
རྣམས་གྱི་ནང་ན་ཆུན་མ་རེ་བསྡད་ཡོད། ཁོ་མོ་ཁྲིད་ཡོང་བ་ནས་སྟོང་དཔོན་ཆུན་མ་གཞན་
གྱི་གམ་ལ་འགྲོ་བ་ཤིན་ཏུ་ཉུང་བར་མ་ཟད་དོན་དག་རེ་ཡོད་དུས་མ་གཏོགས་སྦྲ་རྒན་ནང་
ལའང་མི་འགྲོ་བར་སྦྲ་སོ་མ་ཞིག་གི་ནང་ན་ཁོ་མོ་དང་མཉམ་དུ་བསྡད་ཡོད་པ་དང་། ལྷག་
པར་དུ་ད་ལྟ་ཁོ་མོར་མངལ་ཆགས་ཡོད་པས་ཁོ་རང་དུས་ཐུང་ཙམ་ལའང་ཁོ་མོ་དང་ཁ་མི་
བྲལ་བར་ལུས་དང་གྲིབ་མ་ཇི་བཞིན་མཉམ་དུ་བསྡད་ཡོད། དེ་སྔོན་ཁོའི་སེམས་ལ་གལ་ཏེ་
མཱ་པུ་ཧྥང་གི་དམག་ཡོང་ན་རླུང་ནག་འཚུབ་མ་དེ་སྦྲང་ནག་ཅིག་གསོད་རྒྱུའི་ངལ་བའང་
ཡོད་མི་སྲིད་བསམ་མོད། འོན་ཀྱང་ད་ལྟ་མཐོང་བ་ནི་གྲངས་ཀ་མང་བ་མ་གཏོགས་རེ་རེ་
283



1དགར་
གཡུ་དྲུག་དཀར་དཔེ་ཚོགས།
ཁྱི་རྒྱག་གི་དབྱུག་པ་ལའང་མི་དོ་བས་ཁོ་རང་རྩ་བ་ནས་རེ་ཐག་ཆད་འདུག དེའི་ཕྱིར་
ཁོས་ཐོན་ཀྲང་ལའང་དང་ཐོག་ལྟར་བརྩི་བཀུར་མི་བྱེད་པར་མ་ཟད་ད་རུང་ཟུར་ཟའི་ཚུལ་
གྱིས“ཁྱོད་ཀྱིས་ང་ལ་ཇག་པ་རྟ་ནག་ཅན་གྱི་མགོ་བོ་ཁྱེར་ཡོང་བ་ཨེ་ཡིན”ཟེར། །
“ངས་སང་ཉིན་ཁྱོད་ལ་ཁྱེར་ཡོང་ངེས་ཡིན། ཧིན།”ཐོན་ཀྲང་ཧ་ཅང་མ་དགའ་བར་
དེ་མ་ཐག་ཕྱིར་འཁོར་ནས་སོང་སྟེ་ཕྱི་ཉིན་ནམ་ལངས་མ་ཐག་ལམ་ལ་ཆས། ཁོའི་འཐབ་
རྩལ་ཉག་གཅིག་ནི་བསྐོར་རྒོལ་བྱེད་རྒྱུ་དེ་ཡིན་པ་འདྲ་སྟེ་རླུང་ནག་འཚུབ་མ་རྩེ་གཞུང་
དགོན་པའི་མདུན་རིའི་རྩེ་ལ་བྲོས་རྗེས་ཁོས་སླར་ཡང་དམག་དཔུང་ཁག་གཉིས་སུ་
བགོས་ཏེ་རི་འདབས་ཡོངས་སུ་བསྐོར་ཞོར་ཡར་ལ་འཛེགས་སོང་། །
རླུང་ནག་འཚུབ་མས་ཁ་སང་ཚོང་དམག་རྨས་མ་ཞིག་གི་ཐོད་པར་དཀྲུམ་མདའ་
བཙུགས་ནས་དྲིས་པ་ན་ད་གཟོད་ཁོ་ཚོ་ཨ་ལགས་འབྲོང་གིས་བོས་པ་ལྟར་ཟི་ལིང་ཀྲུའུ་
ཞིས་ཁོ་རང་གསོད་དུ་མངགས་པ་དང་ད་རུང་མི་བདུན་ཅུ་ལྷག་ཡོད་པ་ཤེས་ནས་མཚན་
མོ་དེར་མདུན་རིའི་རྩེ་ནས་སྤོ་ཐོ་བརྩེགས་ཏེ་མི་རྟ་གཉིས་ཀ་ཤོང་བའི་འཐབ་ར་ཆེན་པོ་
ཞིག་བཟོས་རྗེས་སྟོང་དཔོན་ཚང་གི་རུ་འདབས་སུ་སོང་བ་དང་། ཚོང་དམག་ལམ་ལ་ཆས་
པ་ན་གཟས་ནས་དེ་ཚོར་རང་ཉིད་མཐོང་དུ་བཅུག་རྗེས་མདུན་རིའི་རྩེ་ལ་བྲོས་ཏེ་མདེའུ་
ཏ་ལེན་གང་གི་ཁ་ཕྱེས་ནས་གམ་ལ་བཟུང་ཞིང་ཞོན་རྟ་ཉལ་དུ་བཅུག་ནས་བསྡད།
ཚོང་དམག་རི་འདབས་ནས་ཡར་འགོས་པ་ན་ཁོས་བོའུ་རིང་ཕར་བསྲིངས་ཏེ་བསྟུད་
མར་མདེའུ་ལྔ་བརྒྱབ་རྗེས་སླར་ཡང་བོའུ་ཁོག་ལ་མདེའུ་ལྔ་མནན་ནས་བརྒྱབ་སྟེ་མི་རྟ་
འགའ་བསད་པས་ཚོང་དམག་རྣམས་ཕྱིར་འཁོར་མོད། འོན་ཀྱང་ཐོན་ཀྲང་རི་འདབས་
ནས་ཕར་རྒྱུག་ཚུར་རྒྱུག་བྱེད་ཞོར་ཕྱིར་འབྲོ་བཞིན་པའི་ཚོང་དམག་ཚོའི་མདུན་ལ་མེ་
མདའ་བརྒྱབ་པར་མ་ཟད་ཚོང་དམག་གཅིག་དེ་གར་བསད་དེ“ཕྱིར་འབྲོ་མཁན་ཡོད་ན་
འདི་ནང་བཞིན་ཡིན”ཟེར་བ་ན་ཚོང་དམག་རྣམས་ཡང་བསྐྱར་ཡར་ལ་འཛེགས་ཡོང་།
284



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཁོ་རང་འཐབ་རའི་ནང་ནས་ཕར་འགྲོ་ཚུར་འགྲོ་བྱེད་ཞོར་ཕྱོགས་བཞིར་མེ་མདའ་བརྒྱབ་
སྟེ་ཚོང་དམག་རི་སྐེད་ཙམ་ལའང་ཡོང་དུ་མ་བཅུག་པར་མ་ཟད་མི་རྟ་མང་བོ་བསད་པས་
དེ་ཚོ་སླར་ཡང་ཕྱིར་བྲོས། ཐོན་ཀྲང་གིས་རི་འདབས་ནས་ཡར་ལ་བརྒྱབ་ཅིང་རླུང་ནག་
འཚུབ་མས་རི་རྩེ་ནས་མར་ལ་བརྒྱབ་པས་ཚོང་དམག་ནི་རྔོན་པ་མང་བོའི་དཀྱིལ་ལ་ཤོར་
བའི་རི་དྭགས་ཀྱི་ཁྱུ་དང་འདྲ་བར་རེས་འགར་ཡར་ལ་འཛེག་ཅིང་རེས་འགར་ཕྱིར་འབྲོ་
བ་ལས་གཅིག་གིས་ཀྱང་མེ་མདའ་རྒྱག་མ་ཐུབ་པར་འཐབ་འཁྲུག་གི་ནུས་པ་རྦད་དེ་ཤོར་
བའི་ཁར་མུ་མཐུད་དུ་ཤི་རྨས་འབྱུང་བཞིན་ཡོད་པས་སྐབས་ཤིག་ཁོ་ཚོ་དངོས་གནས་འུ་
ཐུག་སྟེ་ཐོན་ཀྲང་ཉིན་ལ་བརྒྱུག་ན་ཁོ་ཚོ་སྲིབ་ནས་འབྲོ་བ་དང་ཐོན་ཀྲང་སྲིབ་ལ་བརྒྱུག་
ན་ཁོ་ཚོ་ཉིན་ནས་བྲོས་ཏེ་མཇུག་མཐར་ཕལ་ཆེར་རྨས་མ་འགའ་ལས་ལྷག་མེད་པས་ཐོན་
ཀྲང་གིས་ཀྱང་གནས་ཚུལ་མི་ལེགས་པ་ཤེས་ཏེ་རྩེ་གཞུང་དགོན་པའི་ནང་ལ་བྲོས་སོང་།
ཁོས་སྐྲ་རིང་བོ་དེ་རྣ་རྒྱབ་ཏུ་དེད་ནས་བོའུ་རིང་རྒྱབ་ཏུ་གཡུག་སྟེ་རྟའི་གདོང་ལ་བྱིལ་བྱིལ་
ཞིག་བྱས་པ་ན་རྟ་དེའང་མྱུར་དུ་ཡར་ལངས་ནས་སྣ་སྦྲིད་རྒྱག་ཞོར་བདག་པོར་མགོ་བོས་
ཕུར་ཕུར་བྱེད། ཁོས་ཀྱང་རྟའི་སྐེ་ལ་འཕྲུག་ཞོར་ཏ་ལེན་སྒ་སྟེང་དུ་གཡུག་རྗེས་རྟ་ཁྲིད་
དེ་མར་བབས་ནས་ཐད་ཀར་དུ་དགོན་པའི་ནང་ལ་སོང་དུས་ཐོན་ཀྲང་གི་རྟ་དེ་ཨ་ལགས་
འབྲོང་གི་ནང་ཆེན་སྒོ་ཁར་བཏགས་ཡོད་པ་མཐོང་བས་ཁོས་ཀྱང་རང་གི་རྟ་དེ་དེ་གར་
བཏགས་ཏེ་དཀྲུམ་མདའ་བཏོན་ནས་སྒོ་ཆེན་ལ་རྡོག་ཐོས་བརྒྱབ་ཏེ་ཕྱེས་མ་ཐག་ཁང་བ་
ཞིག་གི་སྒེའུ་ཁུང་ནང་ནས་མེ་མདའ་གཅིག་བརྒྱབ་པ་དེ་ཁོའི་ཕྲག་སྟེང་ནས་སིར་སྒྲ་ཞིག་
དང་མཉམ་དུ་བུད་སོང་། ཁོས་ཀྱང་དམིགས་འབེན་སོ་ཁུང་དུའང་མ་བླངས་པར་བསྟུད་
མར་མེ་མདའ་གསུམ་བརྒྱབ་པ་ན་ཕ་རོལ་གྱི་དཀྲུམ་མདའ་སྒེའུ་ཁུང་ཕྱི་ལ་ལྷུང་སོང་།
285



1:|
གཡུ་དྲུག་དཀར་དཔེ་ཚོགས། །
དགུ་བ།
ཁང་བ་འདི་ཨ་ལགས་འབྲོང་གི་མཆོད་ཁང་ཡིན་ལ་ཐོན་ཀྲང་གི་རས་ཞྭ་དཀར་པོ་
དེའི་ནང་ལ་ཀླད་གོར་ལག་མཐིལ་ཙམ་དང་མཉམ་དུ་སྟོན་སྐུ་ཞིག་གི་པང་དུ་ལྷུང་འདུག་
པ་དང་། ཐོན་ཀྲང་གན་རྐྱལ་དུ་ལོག་སྟེ་ཀླད་གོར་མེད་པའི་སྤྱི་གཙུག་ལས་ཁྲག་དམར་
གྱིས་གཡོག་པའི་ཀླད་ཞོ་ཞིག་མེ་རི་འཕྱུར་བའི་ཞུན་རྡོ་བརྡོལ་བ་ལྟར་བཞུར་གྱིན་ཡོད་
པ་འདིས་མ་འགྱངས་པའི་སྔོན་ལ་ད་རུང་ཕ་རོལ་ཇི་ལྟར་འདུལ་བའི་སྐོར་ལ་བསམ་བློ་
བཏང་མྱོང་།
ཁོས་དཀྲུམ་མདའི་མཆུ་ཡིས་ནང་ན་ཀླད་གོར་ཅན་གྱི་རས་ཞྭ་དེ་ཡར་དཔྱངས་ཏེ་དེ་
གར་ཧ་ལས་ཤིང་ཧོན་ཐོར་ནས་སྡོད་པའི་ཨ་ལགས་འབྲོང་གི་པང་ལ་གཡུག་སྟེ་འདི་ཚང་
མ་སྟོང་དཔོན་དང་ཁྱོད་གཉིས་ཀྱིས་བཟོས་པ་རེད། འོན་ཀྱང་གལ་ཏེ་ཁྱོད་ཀྱིས་ཁོ་མོ་ངའི་
གམ་ལ་མངགས་ཐུབ་ན་ངས་ཁྱོད་སྲོག་ཐར་བཏང་ཆོག”ཟེར།
ཨ་ལགས་འབྲོང་གི་མགྲིན་པའི་ནང་ན་རྡོ་ལོག་ཅིག་ཡོད་པ་དང་འདྲ་བར་ངག་
འཁྲོལ་དཀའ་ཞིང་མཆིལ་མ་ཡང་ཡང་མིད་རྗེས་གཞི་ནས“ལགས་སོ”ཞེས་ཟེར།
ཁོས་ཐོན་ཀྲང་གི་རྟ་དེ་ཨ་ལགས་འབྲོང་ལ་ཞོན་དུ་བཅུག་ཅིང་རས་ཞྭ་དཀར་པོ་ནང་
ན་ཀླད་གོར་ཅན་དེ་ལག་ལ་བཞག་རྗེས་ཁྲིད་སོང་སྟེ་སྟོང་དཔོན་ཚང་གི་རུ་འདབས་སུ་
སླེབས་པ་ན་རྟ་ཁ་འཐེན་ནས“ངས་མི་མང་བོ་དོན་མེད་དུ་གསོད་འདོད་མེད་པས་འདི་རུ་
སྒུག་འདུག ཁྱོད་ཀྱིས་ཁོ་མོ་མྱུར་དུ་ཚུར་མངོགས་ཤིག”ཟེར།
ལགས་སོ།། ལགས་སོ།།
“གལ་ཏེ་ཁྱོད་ཀྱིས་གཡོ་འཕྲུལ་འཁྲབ་ན་ཐོན་ཀྲང་ནང་བཞིན་ཡིན།”ཁོས་ཨ་ལགས་
འབྲོང་གི་ལག་གི་ཀླད་གོར་དེར་མཛུབ་སྟོན་ཞིག་བྱས།
286



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
“ལགས་སོ། ལགས་སོ།།
''རེམ་པར་སོང་།
ཨ་ལགས་འབྲོང་གིས་ཐོན་ཀྲང་གི་ཀླད་གོར་དེ་སྟོང་དཔོན་གྱི་ལག་ལ་བཞག་ནས
“གལ་ཏེ་ཁྱོད་རང་ད་རུང་གསོན་འདོད་ན་མོ་ཕྱིར་སྤྲོད་རན་རེད”ཟེར། །
"དཀོན་མཆོག་གསུམ་པོས་མཁྱེན། ཁོ་རང་བདུད་འདྲེ་མིན་ན་ཅི་ཞིག་ཡིན།”སྟོང་
དཔོན་གྱི་ཁ་ཤའང་སྔོན་པོར་གྱུར་སོང་མོད། འོན་ཀྱང་མ་ཁར་སོ་བཏབ་ནས་གང་ལྟར་
གྱུར་ཀྱང་ངས་མོ་བདུད་འདྲེའི་ལག་ལ་མི་སྤྲོད་ཁོ་ཐག་ཡིན”ཟེར་ནས་ཨུ་ཚུགས་གཡག་
ལྟར་བྱས་པས་ཨ་ལགས་འབྲོང་ཡང་ཐབས་ཟད་དེ་''ཨ་ཙི་ཨ་ཙི། ཇི་འདྲའི་མི་ཡ་མཚན་
ཞིག་རེད་ཨང་ཟེར་ནས་ཀླད་པ་དམར་པོ་དེ་ཌཱ་རུ་གཡུག་གཡུག་བྱས། སྐབས་འདིར་ཨ་
ལགས་གཡག་གིས་བླ་དཔོན་གཉིས་ལ་མིག་བརྡ་ཞིག་བྱས་རྗེས་གློ་བུར་དུ་ཐོན་ཀྲང་གི་
ཀླད་གོར་དེ་མོའི་ལག་ལ་བཞག་སྟེ“གལ་ཏེ་ཁྱོད་ཀྱིས་ད་རུང་ཁོ་རང་བདུད་འདྲེ་མ་རེད་
བསམ་ན་ད་ལྟ་ཉིད་ལ་ཁོའི་རྗེས་སུ་སོང་དང་སུས་ཀྱང་ཁྱོད་རང་མི་འགོག་ཁོ་ཐག་ཡིན་
ཟེར།
“རྗེ་བཙུན་འཕགས་མ་སྒྲོལ་མ།“མོས་མྱུར་དུ་ཀླད་གོར་དེ་ཕར་གཡུག་ཅིང་ཞེན་པ་
ལོག་ནས་སྐྱུག་ཞོར་”ཁོ་རང་ངོ་མ་འདྲེ་རུ་གྱུར་པ་ཨེ་ཡིན”ཟེར། །
ཨ་ལགས་འབྲོང་གིས་མྱུར་དུ“གལ་ཏེ་འདྲེ་མིན་ན་བླ་མའི་དབུ་ལ་མེ་མདའ་གཏད་
མཁན་སུ་ཡོད། གལ་ཏེ་འདྲེ་མིན་ན་དགོན་པའི་ནང་ལ་མེ་མདའ་རྒྱག་མཁན་སུ་ཡོད།
གལ་ཏེ་འདྲེ་མིན་ན་འདི་འདྲའི་མི་མང་བོ་གསོད་མཁན་སུ་ཡོད། གལ་ཏེ་འདྲེ་མིན་ན་
མཱ་ཇག་དམག་གིས་ཀྱང་འགྲན་ཟླ་མེད་པ་སུ་ཡོད། གལ་ཏེ་འདྲེ་མིན་ན་ཐོན་ཀྲང་གི་
ཀླད་གོར་བཀོག་མཁན་སུ་ཡོད་ཨང… གལ་ཏེ་འདྲེ་མིན་ན་ཐོན་ཀྲང་གི་ཀླད་ཞོ་འཐུང་
མཁན་སུ་ཡོད.."ཟེར།
287



གཡུ་དྲུག་དཀར་དཔེ་ཚོགས།
“རྗེ་བཙུན་འཕགས་མ་སྒྲོལ་མ་། ཨ་ཧོ…“མོས་སྨྲེ་སྔགས་དྲག་ཏུ་བཏོན་ནས་
བརྒྱལ་ལ་ཁད་བྱས་ཤིང་མུ་མཐུད་དུ་སྐྱུག་ནས་དབུགས་ཀྱང་ཆད་ལ་ཁད་བྱས།
སྐབས་འདིར་ཨ་ལགས་གཡག་གིས་སླར་ཡང་སྟོང་དཔོན་ལ་མིག་བརྡ་ཞིག་བྱས་
པ་ན་སྟོང་དཔོན་ལའང་གློ་བུར་དུ་བློ་རིག་རྒྱས་ཏེ”ཧ་ཧ། གལ་ཏེ་བདུད་འདྲེ་མིན་ན་མི་
གསོན་པོའི་ཀླད་གོར་བཀོག་མཁན་སུ་ཡོད། གལ་ཏེ་བདུད་འདྲེ་མིན་ན་མི་ཤི་རོའི་ཀླད་ཞོ་
འཐུང་མཁན་སུ་ཡོད། གལ་ཏེ་ཁྱོད་ཀྱིས་ད་རུང་ཁོ་རང་བདུད་འདྲེ་མ་རེད་བསམ་ན་ཁྱོད་
རང་ད་ལྟ་ཉིད་ལ་ཁོའི་རྗེས་སུ་སོང་ཆོག ངས་ཁྱོད་མི་འགོག་ཁོ་ཐག་ཡིན”ཟེར།
རེད་ཡ། ཁྱོད་རང་མྱུར་དུ་སོང་དང་བདུད་འདྲེ་དེས་ཁྱོད་ཀྱི་ཁོག་གི་བྱིས་པ་དེའི་
ཀླད་ཞོ་འཐུང་བར་སྒུག་འདུག་
“འབྲོང་རིན་པོ་ཆེས་མཁྱེན། གཡག་རིན་པོ་ཆེས་མཁྱེན།“མོ་ཨ་ལགས་གཉིས་ཀའི་
རྐང་བར་འཇུས་ཏེ”ང་མི་འགྲོ། ང་སྐྱོབས་རོགས”ཟེར། །
“ཁྱོད་རང་སྐྱོབ་ཐུབ་མཁན་ནི་ཁྱོད་རང་གཅིག་པོ་ལས་མེད་དེ།“ཨ་ལགས་འབྲོང་
གིས་སླར་ཡང་ནམ་རྒྱུན་དད་འབངས་རྣམས་ཀྱི་དྲི་བར་དྲིས་ལན་སྟེར་བ་ལྟར་མིག་ཟུང་
བཙུམ་ནས“བདུད་འདྲེ་ཡིན་ཡང་ཁོ་རང་དགའ་བའི་མི་དེའི་ཁ་ལེན་པས་ཁྱོད་རང་
དངོས་སུ་སོང་ནས་ཁོ་ལ་རང་ཉིད་ཁོའི་རྗེས་སུ་འགྲོ་འདོད་མེད་པ་དང་། ད་ནས་བཟུང་
ཁོ་རང་ཡུལ་གཞན་དུ་འགྲོ་བར་ཞུ་བ་བྱེད་དགོས”ཟེར།
"ང་རང་འགྲོ་མི་ཕོད་ལགས།
“ཁྱོད་རང་ངེས་པར་དུ་འགྲོ་དགོས། སྐྱ་སེར་གཉིས་དང་སངས་རྒྱས་བསྟན་པ། ལྷག་
པར་དུ་ཁྱོད་ཀྱི་ཁོག་གི་བྱིས་པ་དེར་བདུད་འདྲེས་གནོད་འཚེ་མི་བྱེད་ཆེད་ཁྱོད་རང་ངེས་
པར་དུ་འགྲོ་དགོས།
ལགས་སོ།།"
288



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
་
ཡིན་ནའང་བདུད་འདྲེ་ལ་གཡོ་སྒྱུ་ཁྲམ་གསུམ་འཛོམས་པས་ཁ་འཇམ་ཚིག་སྙན་
གྱིས་སླར་ཡང་ཁྱོད་རང་བསླུ་རྩིས་བྱེད་སྲིད་ལ་ཁྱོད་ཀྱིས་དེ་ལ་གཏན་ནས་ཉན་མི་རུང༌།”
ལགས་སོ།།"
“ཁྱོད་ཀྱིས་ངེས་པར་དུ་རང་ཉིད་སེམས་གཏིང་ནས་ཁོའི་རྗེས་སུ་འགྲོ་འདོད་མེད་པ་
དེ་ཁོ་ལ་ཤེས་སུ་འཇུག་དགོས་པ་དང་ཁྱོད་ལ་མངལ་ཆགས་ཡོད་པ་དེའང་ཁོ་ལ་ཤེས་སུ་
འཇུག་དགོས་ལ་དེ་ལྟར་བྱས་ན་ཁོས་ད་གཟོད་ཁྱོད་རང་བཙན་གྱིས་ཁྲིད་མི་སྲིད།"
ལགས་སོ།།
“ཁྱོད་རང་གཏན་ནས་སྐྲག་མི་དགོས། ཆོས་སྐྱོང་སྲུང་མ་གསོན་པོ་དྲོན་པོ་ཡིན།
“ལགས་སོ།།"
''ཧ་ཅང་བཟང་། དེ་ལྟར་བྱོས།”
'གང་ལྟར་གྱུར་ཀྱང་ངས་ཁོ་མོ་གཅིག་པོ་མི་མངགས་ཁོ་ཐག་ཡིན།”སྟོང་དཔོན་གྱིས་
དཀྲུམ་མདའ་རུམ་ལ་བཅུག་ནས་ལམ་ལ་ཆས་པ་ན་ཨ་ལགས་གཉིས་ཀྱིས་སྟོབས་ཤུགས་
གང་ཡོད་བཏོན་ནས་བཀག་ཀྱང་མ་ཕན་པས་ཨ་ལགས་གཡག་གིས“གལ་ཏེ་ཁྱོད་རང་
ངེས་པར་དུ་འགྲོ་རྒྱུ་ཡིན་ནའང་མཚོན་ཆ་གཏན་ནས་འཁྱེར་མི་རུང་། བཤད་ཚུལ་ལྟར་
ན་བདུད་འདྲེ་དེས་དགྲ་བོ་ཡིན་རུང་ལག་སྟོང་ཡིན་ཚེ་མི་གསོད་ཁོ་ཐག་ཡིན་ཟེར་ཞེས་
བཤད་པ་ན་སྟོང་དཔོན་གྱིས་ཐེ་ཚོམ་དང་བཅས་དཀྲུམ་མདའ་ཕྱིར་བཞག་ནས་ཁོ་མོའི་
རྒྱབ་ཏུ་གཞའ་ཞོར་རུ་འདབས་སུ་སོང་སྟེ“ཝེ། ངས་ཁོ་མོ་ཁྱོད་ལ་མི་སྤྲོད་པ་མིན་པར་ཁོ་
མོ་ཁྱོད་ཀྱི་རྗེས་སུ་འགྲོ་འདོད་མི་འདུག དེའི་ཕྱིར་ཁྱོད་ཀྱིས་གཡག་ལ་ཆུ་སྐོམ་མེད་ན་
མགོ་བོ་མར་མནན་ནས་ཅི་བྱེད། མི་རློམ་ན་ཁྱོད་ཀྱིས་ཁོ་མོར་དངོས་སུ་དྲིས་ཆོག”ཟེར། །
''དཔེ་མི་སྲིད། ཁྱོད་ཀྱིས་ཁོ་མོར་འཇིགས་སྣང་སྐུལ་བཞིན་འདུག ”
“མིན།“ཁོ་མོས་ཁེངས་དྲེགས་དང་འཚེར་སྣང་གི་ཉམས་ཀྱིས“སྟོང་དཔོན་གྱིས་ང་
289



གཡུ་དྲུག་དཀར་དཔེ་ཚོགས།
ལ་གཏན་ནས་འཇིགས་སྣང་སྐུལ་མ་མྱོང་ལ་ད་ལྟའང་སྐུལ་གྱིན་མེད། ང་རང་ངོ་མ་ཁྱོད་
ཀྱི་རྗེས་སུ་འགྲོ་འདོད་མི་འདུག དེ་སྔོན་ཁྱོད་ཀྱིས་བཤད་པ་དེ་འཆུག་མེད — ང་རང་
སྟོང་དཔོན་ཚང་ལ་ཡོང་བ་ནས་ཟས་རང་གྲུབ་དང་གོས་རང་གྲུབ་ཡིན་པས་ང་རང་དག་
པའི་ཞིང་ལྟར་སྐྱིད། གལ་ཏེ་ཁྱོད་ཀྱིས་ནམ་རྒྱུན་ང་ཚོར་ཕུང་དཀྲུག་མི་བྱེད་ན་ང་རང་དེ་
བས་ཀྱང་སྐྱིད་པས་ཁྱོད་རང་གཞན་ལ་འགྲོ་རོགས། ངས་ཁྱོད་ལ་ཞུ་བ་བྱས་པ་ཡིན། གང་
ལྟར་ད་ལྟ་ང་ལ་མངལ་ཡང་ཆགས་ཡོད་པས་སྟོང་དཔོན་དང་འབྲལ་ཐབས་མེད་ལ་ཁྱོད་
ཀྱི་ལག་ཟུང་མི་ཁྲག་གིས་དམར་བོར་གྱུར་ཡོད་པས་འུ་གཉིས་མཉམ་དུ་སྡོད་ཐབས་མེད།
དེའི་ཕྱིར་ཁྱོད་རང་གཞན་ལ་འགྲོ་རོགས། ངས་ཁྱོད་ལ་ཞུ་བ་བྱས་པ་ཡིན”ཟེར། །
ཁོས་ཅི་ཡང་མི་བཤད་པར་གཡས་ལག་གིས་དཀྲུམ་མདའ་བཟུང་ཞིང་གཡོན་ལག་
གིས་རྟ་ཁ་ཕར་དཀྱུ་ཚུར་དཀྱུ་བྱེད་ཞོར་མིག་ཟུང་ཁོ་མོར་ཅེར་འདུག ད་ལྟ་མོའི་ངོ་མདོག་
སྔར་ལས་དྭངས་ཤིང་དམར་མདངས་བཀྲ་ལ་གཟི་མ་ཧ་ཅང་རིང་བའི་མིག་ཟུང་ལས་སྡུག་
བསྔལ་གྱི་གྲིབ་མ་ཙམ་ཡང་མཐོང་རྒྱུ་མེད་པ་དང་། རིན་ཐང་བྲལ་བའི་རྒྱན་ཆ་སྣ་ཚོགས་
ཀྱིས་རབ་ཏུ་བརྒྱན་ཡོད་ལ་དར་གོས་ཀྱིས་གཡོག་པའི་ཚ་རུ་སྲམ་ལྤགས་ཀྱི་མཐའ་རྒྱུན་
ཅན་ཞིག་གྱོན་ཡོད་པའི་འོག་ན་ཕོ་བ་ཚུར་དུ་འབུར་ཡོད།
ཨ་ལགས་ཡིན་རུང་འོ་བྱེད་འདོད་པའི་མཆུ་སྒྲོས་དེ་ལས་མུ་མཐུད་དུ་ངས་ཁྱོད་ལ་
ཞུ་བ་བྱས་པ་ཡིན”ཟེར།
''ཕར་བལྟས་ན་ཁྱོད་རང་ངོ་མ་སྐྱིད་པ་འདྲ།”
''ཏག་ཏག་དེ་འདྲ་ཡིན། ངས་ཁྱོད་ལ་ཞུ་བ་བྱས་པ་ཡིན།”
ཁོས་འདང་བརྒྱབ་ནས་ཡུན་རིང་བསྡད་རྗེས་རྟ་ཁ་ཕྱིར་དཀྱུས་པ་དང་། སླར་ཡང་
ཕྱིར་འཁོར་ནས་སྟོང་དཔོན་ལ་“དེ་སྔོན་ཁྱོད་ཀྱིས་ངའི་ལག་ནས་དངུལ་སྒོར་གཅིག་
བླངས་པ་དེ་བརྗེད་ཨེ་ཡོད་”ཟེར།
29O



ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས། -
བརྗེད་མེད།“སྟོང་དཔོན་གྱིས་མྱུར་དུ་རུམ་ལ་ལག་པ་བཏང་ནས་དངུལ་སྒོར་སྤར་
བ་གང་བླངས་ཡོང་།
“ང་ལ་གཅིག་མ་གཏོགས་མི་དགོས། ཚུར་གཡུགས་ཤིག
སྟོང་དཔོན་གྱིས་དངུལ་སྒོར་གཅིག་ཚུར་གཡུག་པ་དེ་ཁོས་གཡོན་ལག་གིས་བཟུང་
མ་ཐག་གནམ་ལ་གཡུག་ནས་དཀྲུམ་མདའ་གཅིག་བརྒྱབ་པ་ན་དངུལ་སྒོར་དེ་སིར་སྒྲ་
ཞིག་དང་མཉམ་དུ་སྔར་ལས་མཐོ་རུ་འཕགས་ཤིང་རིམ་བཞིན་སྟོང་དཔོན་གྱི་ཉེ་སར་ལྷུང་
སོང་། །
“ཡར་ལོངས་ཤོག”ཁོས་དཀྲུམ་མདའི་མཆུ་ཡིས་སྟོང་དཔོན་ལ་བཀོད་འདོམས་བྱས།
སྟོང་དཔོན་གྱིས་ནུས་ཤུགས་ཡོད་དགུ་བཏོན་ནས་དངུལ་སྒོར་དེ་ཡར་བླངས་པ་ན་ཚ་
ལམ་ལམ་དུ་འདུག་ཅིང་དཀྱིལ་དུ་བུ་ག་བརྟོལ་ནས་ཨ་ལོང་ཞིག་དང་འདྲ།
“གལ་ཏེ་ཁྱོད་ཀྱིས་ཁོ་མོ་ལྷ་ལྟར་མ་བཀུར་ན་ངས་ཁྱོད་ཀྱི་དཔྲལ་བར་དེ་འདྲའི་བུ་ག་
ཞིག་བཟོ་ངེས་ཡིན།”ཁོས་དཀྲུམ་མདའི་མཆུ་ཡིས་སྐྲ་རིང་བོ་དེ་རྣ་རྒྱབ་ཏུ་དེད་རྗེས་རླུང་
ནག་འཚུབ་མ་ཞིག་དང་འདྲ་བར་སོང་སྟེ་རྩེ་གཞུང་རྩྭ་ཐང་དང་གཏན་དུ་བྲལ་སོང་། །
སྟོང་དཔོན་གྱིས་དངུལ་སྒོར་དེར་བལྟ་བཞིན”བདུད་འདྲེ་མིན་ན་ཅི་ཞིག་ཡིན”ཟེར་
ནས་མོའི་གདོང་ལ་བལྟས་པ་ན་མོའི་མིག་ཟུང་ལས་མཆི་མའི་ཐིགས་པ་མུ་ཏིག་གི་དོ་ཤལ་
ཆད་པ་ལྟར་འཐོར་གྱིན་འདུག
291



གཡུ་དྲུག་དཀར་དཔེ་ཚོགས།
ཚེ་རིང་དོན་གྲུབ་ཀྱི་སྒྲུང་འབྲིང་ཕྱོགས་བསྒྲིགས།
ཚེ་རིང་དོན་གྲུབ་ཀྱིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་།
སྡོད་གནས། མཚོ་སྔོན་ཞིང་ཆེན་ཟི་ལིང་གྲོང་ཁྱེར་ཐུན་རིན་ལམ་སྒོ་ཨང །()པ། (81()(0༥)1)
འགྲེམས་སྤེལ་ཁ་པར། / (0971-(6123221 འདྲི་རྩད་ཁ་པར། /(0971-6138933
E-mail/qhmzcbs@sohu.com དྲ་གནས། wwv.qhmzcbs.com
--་ཁ— —
ཇུས་འགོད་དང་གཙོ་སྒྲིག་པ། བསོད་འོ།
རྩོམ་སྒྲིག་འགན་འཁུར་པ། དབང་ཕྱུག་མཚོ་མོ།
མདུན་ཤོག་ཇུས་འགོད་པ། ཧུའུ་ལིན།
དཔར་སྐྲུན་འགན་ལེན་པ། ཡིའུ་ཆིའུ་ཧྭ།
—
—-
འགྲེམས་སྤེལ། མཚོ་སྔོན་མི་རིགས་དང་ ་སྐྲུན་ཁང་པར་སྐྲུན་འགྲེམས་སྤེལ་པུའུ།
བརྒྱུད་འཚོང་། ཞིན་ཧྭ་དཔེ་ཁང་།
པར་འདེབས། མཚོ་སྔོན་ཟི་ལིང་པར་ཁང་།
དེབ་ཚད། 72()nimx1()( )1)mm 1/16 ཡིག་གྲངས། ཁྲི 22
དཔར་ཤོག 18.5
དཔར་གྲངས། 1-2 ( )( )()
པར་གཞི། 2{016ལོའི་ཟླ 1()པར་པར་གཞི་དང་པོ་བསྒྲིགས།
དཔར་ཐེངས། 2()1(དུལོའི་ཟླ 1()པར་དཔར་ཐེངས་དང་པོ་དཔར།
- - - --- ---- —་ - —- - ---- --
དཔེ་རྟགས། ISBN978-7-542()-2684-> རིན་གོང་། སྒོར 3().༥)()
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
(ཤོགངོསཆདནོར་སློགསྐྱོན་གང་རུངཡོད་ཚེང་ར་ཁང་ལ་འབྲེལ་གཏུག་བྱོས)



次日頭珠中篇小说
HELLTILFELLEL 17TLLFZELTELT
ISBN 978-7-5420-2684-2
回
口可。
978754alo2684>
(民文)定价:30.00 元
